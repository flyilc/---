  第1002部～佛說五大施經一卷         
   
  
   宋元入藏諸大小乘經·第1002部   
佛說五大施經一卷   
宋西天三藏朝散大夫傳法大師施護奉詔譯      
 
 
　　 
 
佛說五大施經  
　　佛世尊。一時在舍衛國祇樹給孤獨園。與苾芻眾俱。  
　　佛告諸苾芻言。有五種大施。今為汝說。何等為五。所謂一不殺生。是為大施。二不偷盜。三不邪染。四不妄語。五不飲酒。是為大施。  
　　以何義故。持不殺行而名大施。謂不殺故。能與無量有情施其無畏。以無畏故。無怨無憎無害。由彼無量有情得無畏。已無怨憎害。已乃于天上人間得安隱樂。是故不殺名為大施。不偷盜不邪染不妄語不飲酒。亦復如是。  

 上一部：乾隆大藏經·宋元入藏諸大小乘經·佛為優填王說王法政論經一卷  下一部：乾隆大藏經·宋元入藏諸大小乘經·佛說無畏陀羅尼經一卷 



  
乾隆大藏經·宋元入藏諸大小乘經·佛說五大施經 
  