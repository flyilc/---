  第0945部～佛說灌頂王喻經一卷         
   
  
   宋元入藏諸大小乘經·第0945部   
佛說灌頂王喻經一卷   
宋朝散大夫試鴻臚少卿傳法大師臣施護奉詔譯      
 
 
　　 
 
佛說灌頂王喻經  
　　爾時世尊。在舍衛國。以因緣故。告諸苾芻言。汝等當知。有三剎帝利王。于三時中。在于某方。受王灌頂。而彼三王。乃至盡壽。常所思念。何等為三。謂第一王。年方少盛。依灌頂法。在于某方。受王灌頂。得灌頂已。乃至盡壽。常所思念。又第二王。功力漸大。依灌頂法。在于某方。受王灌頂。得灌頂已。乃至盡壽。常所思念。又第三王。有大威力。戰勇最勝。一切對敵。而悉信伏。以最勝故。得勝安住。依灌頂法。在于某方。受王灌頂。得灌頂已。乃至盡壽。常所思念。汝諸苾芻。亦復如是。于三時中。在于某方。作修證事。乃至盡壽。常所思念。何等為三。謂有苾芻。發正信心。舍家出家。剃除須發。被袈裟衣。此為第一。在于某方修苾芻事。乃至盡壽。常所思念。又有苾芻。修諸勝行。為證滅故。斷諸集法。如是知已。遠塵離垢。于諸法中。得法眼凈。此為第二。在于某方。修苾芻事。乃至盡壽。常所思念。又有苾芻。諸漏已盡。非漏隨增。心善解脫。慧善解脫。自智所證。已得成就。我生已盡。梵行已立。所作已辦。不受后有。此為第三。在于某方。證圣果事。乃至盡壽。常所思念。  

 上一部：乾隆大藏經·宋元入藏諸大小乘經·佛說醫喻經一卷  下一部：乾隆大藏經·宋元入藏諸大小乘經·佛說尼拘陀梵志經二卷 



  
乾隆大藏經·宋元入藏諸大小乘經·佛說灌頂王喻經 
  