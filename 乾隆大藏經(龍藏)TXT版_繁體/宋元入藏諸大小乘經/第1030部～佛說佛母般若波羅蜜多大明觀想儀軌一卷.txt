  第1030部～佛說佛母般若波羅蜜多大明觀想儀軌一卷         
   
  
   宋元入藏諸大小乘經·第1030部   
佛說佛母般若波羅蜜多大明觀想儀軌一卷   
宋西天三藏朝奉大夫傳法大師施護奉詔譯      
 
 
　　 
 
佛說佛母般若波羅蜜多大明觀想儀軌  
　　爾時世尊。普為一切修出世間最上悉地者。宣說佛母般若波羅蜜多大明觀想法。  
　　彼大明曰。  
　　那謨(引)婆誐嚩帝(引一句)阿哩也(二合)缽啰(二合)倪也(二合引)播(引)啰彌多(引)曳(引二)阿波哩彌多虞拏(引)曳(引三)薄訖底(二合)嚩蹉邏(引)曳(引四)薩哩嚩(二合)怛他(引)誐多倪也(二合引)那波哩布哩多(引)曳(引五)薩埵嚩蹉邏(引)曳(引六)怛[寧*也](切身)他(引七)唵(引)提(引八)率嚕(二合)底(九)娑蜜哩(三合)底(十)尾惹曳(引十一)莎(引)賀(引十二)  
　　如是大明有大功德。最上最勝不可思議。諸修瑜伽行者。若欲觀想此大明字求悉地法。先當發起大菩提心。然后依法于自心上想凈月輪。于月輪中觀想提字。從臍輪轉于心而住。其字黃色是即般若波羅蜜多菩薩根本心字。如是想已。復想此字即成般若波羅蜜多菩薩。想此菩薩想身真金色有其六臂。相好圓滿種種莊嚴頂戴寶冠。最上二手結說法印。其印以二手作合掌。二中指入掌內指面相合。二大指及二頭指。各各指面相捻。余指不動成印。余手持般若波羅蜜多經。優缽羅華。爍吉帝等。依法觀想如是想已。又復諦想般若波羅蜜多大明。最上甚深從無我生。由如是觀般若波羅蜜多無我生故。即一切法無我平等。以如是平等故。即從般若波羅蜜多。出生無邊諸文字相。文字相者攝一切相諸修瑜伽行者若聞。  
　　 　當于頂上而作觀想若聞。  
　　 　當于舌端而作觀想若聞。  
　　 　當于二耳輪而作觀想。  
　　復次修瑜伽行者。若欲觀想此佛母般若波羅蜜多大明文字。應當諦誠。于自心上觀想八葉大紅蓮華成曼拏羅。于八葉位分布觀想大明文字。是諸文字各于方位不相間雜。  
　　于蓮華東葉位想安布。  
　　  
　　于東南葉位想安布。  
　　  
　　于南葉位想安布。  
　　  
　　于西南葉位想安布。  
　　  
　　于西葉位想安布。  
　　  
　　于西北葉位想安布。  
　　  
　　于北葉位想安布。  
　　  
　　于東北葉位想安布。  
　　  
　　此八葉位次第想已。于蓮華中心當想安布。  
　　  
　　復于蓮華內圍想分布八位于東位想。  
　　  
　　東南位想。  
　　  
　　南位想。  
　　  
　　西南位想。  
　　  
　　西位想。  
　　  
　　西北位想。  
　　  
　　北位想。  
　　  
　　東北位想。  
　　  
　　如是觀想大明文字。各安布已。即當依法諦想文字真理法門。或復依法憶念持誦。于日三時依法布壇。持誦一百八遍。或一千八十遍。若一月或六月。乃至一年不間斷者。即得最上勝悉地法。又復若聞若持若誦者。是人當得聞持具足證空三摩地。如是佛母般若波羅蜜多大明。最上甚深有大功德。修瑜伽者應依法如是觀想。  

 上一部：乾隆大藏經·宋元入藏諸大小乘經·大樂金剛不空真實三么耶經一卷  下一部：乾隆大藏經·宋元入藏諸大小乘經·金剛頂瑜伽念珠經一卷 



  
乾隆大藏經·宋元入藏諸大小乘經·佛說佛母般若波羅蜜多大明觀想儀軌 
  