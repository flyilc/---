  第0342部～七俱胝佛母所說準提陀羅尼經一卷         
   
  
   大乘五大部外重譯經·第0342部   
七俱胝佛母所說準提陀羅尼經一卷   
唐特進試鴻臚卿三藏沙門大廣智不空奉詔譯      
  

七俱胝佛母所說準提陀羅尼經  
　　如是我聞：一時，薄伽梵在名稱大城逝多林給孤獨園，與大苾芻眾并諸菩薩，及諸天龍八部前后圍繞，愍念未來薄福惡業眾生，即入準提三摩地，說過去七俱胝佛所說陀羅尼曰：  
　　“曩莫颯多(引)南(引)三藐三沒馱(引)俱(引)胝南(引)怛你也(二合)佗(引)唵者禮主禮準泥娑嚩(引二合)賀(引)  
　　“若有修真言之行出家、在家菩薩，誦持此陀羅尼滿九十萬遍，無量劫造十惡、四重、五無間罪悉皆消滅，所生之處常遇諸佛菩薩，豐饒財寶，常得出家。若是在家菩薩，修持戒行堅固不退，誦此陀羅尼常生天趣，或于人間常作國王，不墮惡趣親近賢圣，諸天愛敬擁護加持，若營世務無諸災橫，儀容端正，言音威肅，心無憂惱。若出家菩薩具諸禁戒，三時念誦依教修行，現生所求出世間悉地定慧現前，證地波羅蜜，圓滿疾證無上正等菩提。 
　　“若誦滿一萬遍，即于夢中見佛菩薩，即吐黑物。其人若罪尤重，誦二萬遍，即夢見諸天室寺舍，或登高山，或見上樹，或于大池中澡浴，或見騰空，或見與諸天女娛樂，或見說法，或見拔發剃發，或食酪飯飲白甘露，或渡大海江河，或升師子座，或見菩提樹，或乘船，或見沙門，或見居士以白衣、黃衣覆頭，或見日月，或見童男、童女，或上有乳果樹，或見黑丈夫口中吐火焰，共彼斗得勝，或見惡馬、水牛欲來抵觸，持誦者或打或叱怖走而去，或食乳粥酪飯，或見蘇摩那華，或見國王。若不見如是境界者，當知此人前世造五無間罪，應更誦滿七十萬遍，即見如上境界，應知罪滅。即成先行，然后依法畫本像，或三時，或四時，或六時，依法供養求世間、出世間悉地，乃至無上菩提皆悉獲得。 
　　“若有修持此陀羅尼，當知未來成就處所、有難無難、悉地遲疾，應于一凈室，以瞿摩夷塗一小壇，隨力供養。以結界真言結十方界，以香水一瓶置在壇中。一念誦，其瓶動轉，當知所為所求事成就；若不動轉，其事不成。 
　　“又法取一瓦碗，以香塗置于壇中，專心念誦。碗若轉動，事即成就；若不動，事即不成。 
　　“又法欲知未來之事，先塗一小壇。令一具相福德童子，澡浴清潔著新凈衣服，以七俱胝真言，加持香塗童子手；又加持華七遍，置童子手中，令童子掩面立于壇中。又取別華誦真言，加持一遍，一打童子手背，乃至二十一枚，即問童子善惡之事，童子皆說。 
　　“又法取一明鏡置于壇中，先誦真言加持華一百八遍已，然后又誦真言，一遍一擲打鏡面，于鏡面上即有文字現，說善惡事。 
　　“又法欲知事善不善、成就不成就，取蘇摩那華香油，誦真言加持一百八遍，塗右手大母指面，誦真言聲不斷絕，令童子觀指上，現諸佛、菩薩形像，或現文字具說善惡。 
　　“又法若人患鬼魅病，取楊柳枝或茅草，誦真言拂患者身，即得除愈。 
　　“又法若患重病者，誦真言一百八遍，稱彼人名，以牛乳護摩，即差。 
　　“又法若孩子夜啼，令童女右搓線，誦真言加持，結二十一結系于頸下，孩子即不夜啼。 
　　“又法先加持白芥子一百八遍，然后取芥子，誦真言一遍一擲打彼鬼魅者，滿二十一遍，其鬼魅馳走，病者除愈。 
　　“又法若有患鬼，以瞿摩夷塗一小壇，以麩炭畫地作鬼魅形，誦真言以石榴等鞭之，彼鬼啼泣馳走而去。 
　　“又法若人被鬼魅所著，或復病者，身在遠處不能自來，或念誦人又不往彼，取楊柳枝、或桃枝、或華，加持一百八遍，使人將往病人所，以枝拂病人，或以華使病人嗅，或以華打病人，是魅即去，病者除差。 
　　“又法若被蛇所嚙，或拏吉女鬼所持，旋繞病人誦真言，其病即愈。 
　　“又法若人患癰腫等及諸毒蟲所嚙，取檀香汁和土為埿，誦真言七遍，塗瘡上即愈。 
　　“又法若在路行，誦此真言，不被賊劫傷損，亦離諸惡禽獸等難。 
　　“又法若斗諍言訟論理，及談論求勝者，誦此真言強勝。 
　　“又法若于江河中行，誦此真言，不被漂溺及水中惡龍、摩竭黿鼉等傷害。 
　　“又法若被囚禁系閉者，誦此陀羅尼，速得解脫。 
　　“又法國中有疫病，十夜以油麻、粳米和酥蜜作護摩，即得災滅，國土安寧。 
　　“又法若求豐饒財寶者，每日以種種食護摩，得財寶豐饒。 
　　“又法欲令人敬愛歡喜者，真言句中稱彼人名，即得歡喜順伏。 
　　“又法若無衣者，念誦即得衣。 
　　“又法意中所求，念誦皆得如意。 
　　“又法若人身體肢節痛，加持手二十一遍，摩觸痛處，即差。 
　　“又法若患瘧及頭痛，以加持手二十一遍，摩觸，亦得除差。 
　　“又法塗一小壇，取一銅碗盛滿凈灰，令童子兩手按灰碗上，持誦者應誦真言，本尊使者入童子身，其碗即轉即下語童子，日自結三部三昧耶印，誦三部真言，即取滑石過與童子，童子即于地上書過去未來事吉兇善惡，及失脫經論、廢忘難義真言印，即得知解。 
　　“又法兩軍相敵，于樺皮上書此陀羅尼，懸于竹竿上令人手把，誦真言，彼敵即破。 
　　“又法若女人無男女，以牛黃于樺皮上，書此真言令帶，不久當有男女。 
　　“又法或有女人夫不重，取一新瓶滿盛水，于瓶中著七寶及諸靈藥、五谷、白芥子，以繒帛系瓶項，以真言加持一百八遍，令女人結根本印安頂上，以水灌頂，即得寵愛敬重，非但敬重亦得有子息，在胎牢固。 
　　“又法行者每念誦時，結大印誦真言，印塔滿六十萬遍，所求之事即得滿足，觀自在菩薩、金剛手菩薩、多羅菩薩即為現身，所求如意，或作阿蘇羅宮中王，或得菩薩地，或得長年藥，或得敬愛法成就。 
　　“又法于菩提道場，于大制底前，誦此陀羅尼，得見圣僧共語與悉地成就，得共彼同行，即共同彼圣僧。 
　　“又法于高山頂上念誦一俱胝遍，金剛手菩薩將此人領五百六十人，同共阿蘇羅宮，壽命一劫，得見彌勒菩薩聽聞正法，聞法已，獲菩薩地，得不退轉。 
　　“又法上毗補羅山(云但有高山亦得)有舍利塔像前念誦，隨力以香華供養，乞食以支身命，從月一日至十五日，誦陀羅尼滿三十萬遍，取其滿日一日一夜不食，倍加供養，至后夜即見金剛手菩薩，將行人往自宮中，為行者則示阿蘇羅窟門，入窟中得天妙甘露，壽齊日月。 
　　“又法于三道寶階從天下處寶塔，行者乞食，旋繞誦俱胝遍，即見無能勝菩薩，與愿為說妙法，示無上菩提道。或見訶利底母，將此人入自宮中，與長年藥，還童年少，端正可喜，獲得伏藏，大人許可，應廣利益三寶，得一切菩薩安慰示其正道，乃至菩提道場。 
　　“又法若人無宿善根，無菩提種，不修菩提行，才誦一遍則生菩提法芽，何況常能念誦受持！”  
七俱胝準提陀羅尼念誦儀軌  
　　若有修習此陀羅尼求成就者，先須澡浴，應著凈衣，嚴飾道場，安置本尊隨力所辦。其道場法，應擇勝地作四肘壇，掘深三肘，除去瓦礫、惡土、發毛及骨、灰炭、蟲蟻等，以好凈土填滿筑平，掘無惡土即取舊土填。土若有勝，當知其地是大吉祥，速疾成就。取未墮地瞿摩夷，以香水和沙好土為泥，誦無能勝菩薩真言，加持二十一遍，然后埿壇。埿已，復取五凈相和（五凈者，瞿摩夷汁、牛尿、酪、乳、酥），以無能勝菩薩真言加持一百八遍，右旋遍塗其壇。若于山石上建立，或在樓閣，或居船上，一切賢圣得道處，但以五凈塗拭。面向東坐，結無能勝印按地，誦真言七遍加持壇中心。又取諸藥、七寶并五谷各少分，掘中心深一肘，安諸藥及七寶。復取舊土填滿平治，以右手按誦地天偈三遍。警覺地天神偈曰：  
　　汝天親護者， 于諸佛道師， 
　　修行殊勝行， 凈地波羅蜜。 
　　如破魔軍眾， 釋師子救世， 
　　我亦降伏魔， 我畫曼茶羅。  
　　誦地天真言曰：  
　　曩莫三漫多沒馱(引)南(引)畢哩(二合)體(他以切)微曳(二合)娑嚩(二合引)賀(引)  
　　誦偈加持已，然后以檀香塗九個圣位，如滿月以新凈供具，金、銀、熟銅、商法貝、玉石、瓷木等新器，盛諸飲食及好香草、燈燭、閼伽香水，隨力所有布列供養。若在家、出家菩薩求成就者，每入道場先應禮佛，懺悔隨喜，勸請發愿已，應自誓受菩提心。戒真言曰：  
　　唵胃(引)地止多母怛跛(二合引)娜野弭  
　　菩提心者，離一切我執，遠離蘊、處、界，及離能取、所取，于法平等，自心本不生，自性空故。如過去一切佛菩薩發菩提心，我亦如是。此名自誓受菩提心戒。由誦一遍，思惟勝義諦，獲得無量無邊無為功德，莊嚴三業，乃至菩提道場其福無間斷，速滅一切業障，真言速得成就，本尊現前，如華嚴入法界品，慈氏菩薩為善財童子說菩提心功德。自誓菩提心戒已，全跏半跏隨意而坐，端身閉目，即結定印。想空中準提佛母與七俱胝佛圍繞，遍滿虛空。定中禮一切諸佛及準提佛母，然后以塗手應結契印。  
佛部三摩耶印  
　　二手虛心合掌，開二頭指屈，輔二中指甲下第一節側，二大指各附二頭指根下即成。當心誦真言七遍，想于如來三十二相、八十種好，相好分明如對目前。真言曰：  
　　唵怛他(引)蘗都納婆(二合)嚩(引)野娑嚩(二合引)賀(引)  
　　由結此印誦真言故，即警覺一切如來，悉當護念加持行者，以光明照觸，所有罪障皆得消滅，壽命長遠，福慧增長。佛部圣眾擁護歡喜，生生世世離諸惡趣，蓮華化生，速證無上正等菩提。  
　　蓮華部三摩耶印。  
　　以二手虛心合掌，散開二頭指、二中指、二無名指，屈如蓮華形，安印當心誦真言七遍，想觀自在菩薩相好具足，于頂右散真言曰：  
　　唵跛娜謨(二合引)納婆(二合)嚩(引)野娑嚩(二合引)賀(引)  
　　由結此印誦真言故，即警覺觀自在菩薩等持蓮華者，一切菩薩光明照觸，所有業障皆悉除滅，一切菩薩常為善友。  
　　金剛部三么耶印。  
　　以左手翻向外，以右手掌背安左手背，以左右大小指互相鉤，如金剛杵形安于當心，想金剛手菩薩誦真言七遍，頂左散印。真言曰：  
　　唵嚩日嚧(二合引)納婆(二合)嚩(引)野娑嚩(二合引)賀(引)  
　　由結此印及誦真言故，即警覺一切金剛圣眾加持擁護，所有罪障皆得除滅，一切痛苦終不著身，當得金剛堅固之體。  
　　次結第二根本印(用護身)。  
　　二手外相叉，二頭指、二大指并直豎即成，誦佛母心真言，印身五處，所謂額次、右肩次、左肩次、心次、喉頂上散。真言曰：  
　　唵迦么黎尾么黎準泥娑嚩(二合引)賀(引)  
　　結護身印時，起大慈心，遍緣六道四生，愿一切有情披大誓莊嚴堅固金剛甲胄，速證無上正等菩提。  
　　次結地界橛印。  
　　二手內相叉，豎二大指、二頭指、二小指，各相合，屈左頭指如鉤，三掣大母指，指地印成，一掣誦真言一遍。真言曰：  
　　唵準你你枳(引)邏野娑嚩(二合引)賀(引)  
　　由結此印誦真言加持地界故，下至水際如金剛座，天魔及諸障者不為惱害，少加功力速得成就。持誦者，次應于壇中心想八葉大蓮華，上有師子座，座上有寶樓閣，垂諸瓔珞、繒幡、幢蓋，寶柱行列，垂妙天衣，周布香云，普雨雜華，奏諸音樂，寶瓶閼伽天妙飲食，摩尼為燈。如無曼茶羅，但于空中觀想即成。作此觀已，應誦此偈：  
　　以我功德力， 如來加持力， 
　　及以法界力， 普供養而住。  
　　誦此偈已，即誦大虛空藏菩薩真言曰：  
　　唵誐誐曩三婆嚩嚩啰(二合)斛(引)  
　　由誦此真言加持故，所想供養具真實無異，一切圣眾皆得受用。  
　　次結寶車輅印。  
　　二手內相叉仰掌，二頭指橫相拄，以二大指各捻頭指根下。想七寶車輅，佛部使者駕御七寶車輅，乘空而去，至于色界頂阿迦尼吒天毗盧遮那佛宮殿中，誦真言七遍。真言曰：  
　　唵睹嚕睹嚕吽(引)  
　　由誦真言結印加持故，七寶車輅至色界頂，準提佛母并八大菩薩及諸圣眾眷屬圍繞，乘七寶車輅。  
　　次結請車輅印。  
　　準前印以大指向身，撥中指即成，誦真言七遍。真言曰：  
　　曩莫悉底哩(三合)野地尾(二合)迦(引)南(引)怛佗(引)蘗多(引)南唵縛日[口+朗](二合)擬(研以切)羯哩灑(二合)也娑嚩(二合引)賀(引)  
　　由誦真言加持故，圣眾從本土來至道場空中而住。 
　　次結請本尊印，從車輅下降于道場。 
　　準前第一根本印，以二大指向身招，誦真言三遍。真言曰：  
　　唵者禮主禮準泥翳醯曳(二合)呬婆戰嚩底(丁以切)娑嚩(二合引)賀  
　　次結無能勝菩薩印辟除障者。 
　　二手右押左內相叉作拳，豎二中指頭相合即成，繞身左旋三匝，作是思惟：“所有障者，毗那夜迦諸惡鬼神遠走而去，所來圣眾不越本三么耶大悲而住，愿垂加護。”  
　　曩莫三滿多沒馱(引)南(引)唵所魯戶嚕戰拏(引)里么(引)蹬耆娑嚩(二合引)賀(引)  
　　次結墻界印。  
　　準前地界印，屈右頭指，展左頭指，右旋三匝，隨心近遠即成金剛堅固之城。諸佛菩薩尚不違越，何況諸余難調伏者！毗那夜迦及毒蟲利牙爪者，不能輔近。真言曰：  
　　唵準你儜缽啰(二合)迦啰耶娑嚩(二合引)賀(引)  
　　次結上方網界印。  
　　準前墻界印，展左頭指，右押左當中節相交即成，誦此真言三遍。真言曰：  
　　唵準你儜半惹啰娑嚩(二合引)賀(引)  
　　由誦真言結印加持故，即成金剛堅固不壞之網。  
　　次結火院密縫印。  
　　以左手掩右手背相重，直豎二大指即成。誦真言三遍，右旋三匝，想金剛墻外有金剛火圍繞。真言曰：  
　　唵阿三莽擬(宜以切)你吽(引)發吒(半音)  
　　由結此印誦真言，成大結護密縫，不被諸魔入。  
　　次結閼伽印。  
　　二手內相叉，豎二中指頭相著，以二頭指捻二中指背，二大指側附二頭指根下，即成根本印。準前根本印，微屈二大指入掌，即成閼伽印。誦真言三遍。真言曰：  
　　唵者禮主禮準泥遏鉗缽羅(二合)底(引)蹉婆誐嚩底(丁曳切)娑嚩(二合引)賀(引)  
　　行者思惟圣眾了了分明，想自身在諸佛圣眾足下，手持七寶閼伽器，盛香水浴圣眾足。由獻閼伽香水故，行者三業清凈，洗滌煩惱垢，業障消滅。  
　　次結蓮華座印。  
　　準前根本印，并二大指向身豎，運想從此印流出無量師子座，奉獻一切圣眾，是諸圣眾各各皆坐。真言曰：  
　　唵迦么邏娑嚩(二合引)賀(引)  
　　由結座印誦真言，奉獻圣眾故，行者當得十地滿足，得金剛之座。  
　　次結澡浴印。  
　　準前根本印，以二大母指頭，捻二中指中節即成。誦真言三遍。真言曰：  
　　唵者娑嚩(二合引)賀(引)  
　　想從此印流出無量光明，一一光明道有無量七寶賢瓶。想滿天妙香水，灌注一切圣眾澡浴。復想空中有無量天樂，供養本尊諸佛菩薩一切圣眾。由結此印誦真言故，行者不久當證法云地。  
　　次結塗香印。  
　　準前根本印，以二大指，傅著右頭指下節即成。誦真言三遍。真言曰：  
　　唵禮娑嚩(一合引)賀(引)  
　　想從此印流出無量光明，一一光明道有無量天妙塗香粖香云海，供養本尊諸佛菩薩一切圣眾。由結此印誦真言故，當證一切如來戒、定、慧、解脫、解脫知見香。  
　　次結華印。  
　　準前根本印，以二大指傅著左頭指下節即成。誦真言三遍。真言曰：  
　　唵主娑嚩(二合引)賀(引)  
　　想從此印流出無量光明，一一光明道有無量天妙華云海，供養本尊諸佛菩薩一切圣眾。由結此印誦真言故，當得大慈三摩地成就，能利樂無邊眾生，諸災難不著身。  
　　次結燒香印。  
　　準根本印，屈右頭指捻二大指頭即成。誦真言三遍。真言曰：  
　　唵禮娑嚩(二合引)賀(引)  
　　想從此印流出無量光明，一一光明道有無量和合俱生天妙燒香云海，供養本尊諸佛菩薩一切圣眾。由結此印誦真言故，當得普遍法界三摩地成就。  
　　次結飲食印。  
　　準前根本印，以左頭指捻二大指頭即成。誦真言三遍。真言曰：  
　　唵準娑嚩(二合引)賀(引)  
　　想從此印流出無量光明，一一光明道有無量天妙種種飲食云海，供養本尊諸佛菩薩一切圣眾。當得法喜禪悅食，三解脫最勝味，三摩地成就。  
　　次結燈印。  
　　準前根本印，以二頭指各捻二大指頭即成。誦真言三遍。真言曰：  
　　唵泥娑嚩(二合引)賀(引)  
　　想從此印流出無量光明，一一光明道有無量種種七寶燈燭云海，供養本尊諸佛菩薩一切圣眾。當得般若波羅蜜光明、五眼清凈。  
　　次誦贊嘆。  
　　阿嚩怛啰左睹啰娜(二合)舍(引)啰馱(二合)娑么(二合)啰哩補句致缽啰(二合)拏么跛娜尾呬帝阿者禮怛[齒+來]娑哩素你祖禮悉[亭+夜]思準泥薩啰(二合)悶底南(引)娑嚩舍么你娑嚩(二合引)罕(引)帝薩跛啰(二合)拏吠怛你也(二合)佗(引)訖灑(二合)啰(引)拏[卄/(阿-可+辛)/木]帝阿尾你多薩怛嚩(二合)娜么你缽啰(二合)枲(引)那路(引)迦怛啰(二合)野(引)啰佗(二合)迦唎啰訖多(二合引)啰尾孕(二合引)那戍(引)鼻[你播(引)怛啰(二合)迦啰鐸訖使(二合)[寧+頁]娑普(二合)砧(底浪切)悉體(二合)怛嚩(二合)進底多么啰貪(二合去)缽啰(二合)瑟砧(二合)李佉惹曩你爾娜(引)你薩帝(知曳切)曩缽啰(二合)庫舞(二合)地囇啰始嚟野薩怛梵(二引)啰抳焰(二合引)惹閉怛母(二合)你帽(引)你(你夷切)嚩日哩(二合)擔抧邏馱彌焰(二合)素啰哩補婆嚩喃缽啰(二合)吠奢野底阿引哩野(二合)嚩路(引)枳帝皤悉[亭+夜]底諾僧捨閻薩怛多惹播(引)多(半音呼多諾切)旦曩(引)悉底(二合)惹蘗底緊旨你也(二合)薩怛梵(三合引)曩那娜(引)悉薄羯底(二合)毗藥(二合)壹底娑迦羅播(引)跛曩(引)舍你婆誐嚩底跛恥多么(引)怛啰(二合)悉地迦哩布啰野么努(引)啰貪冥枲(引)娜底曩怛梵(二合引)娑么(二合)囕迦室子(二合)多(半音)婆誐嚩底準泥陀(引)啰尼薩妬(二合)怛啰(二合)薩么跛多(二合)  
　　次說本尊陀羅尼布字法。  
　　從頂至足觀一一真言字，屈曲分明流出光明，照六道四生輪回有情，深起悲愍施與安樂，用陀羅尼九字，布列于行者身，即成以如來印，八大菩薩所加持身。若作息災、增益、降伏、敬愛，隨四種法所謂白黃黑赤，成辦悉地。即結布字印，二手內相叉，二大指、二頭指、二小指相合即成。  
　　想唵字，安于頂，以大母指觸頭上。 
　　次想左字，兩目童人上俱。 
　　想禮字，復以大母指觸左右眼上。 
　　次想祖字，安于頸上，用大母指觸。 
　　次想禮字，當心以大母指觸。 
　　次想準字，安右左肩，以大母指觸。 
　　次想泥字，安臍上，以大母指觸。 
　　次想娑嚩(二合)字，安右左兩髀上，以小指觸。 
　　次想訶字，安右左二脛上，用小指觸。  
　　由想布真言結印加持故，行者身即成準泥佛母身，滅除一切業障，積集無量福德吉祥，其身成金剛不壞體。若能常專注觀行，一切悉地皆得見前，速證無上正等菩提。 
　　次結根本印，誦根本真言七遍，頂上散印。即取菩提子念珠具一百八，依法貫穿。即以塗香塗其珠上，以二手掌中捧珠當心，誦真言七遍。加持念珠真言曰：  
　　唵吠嚧(引)遮那(引)么羅娑嚩(二合引)賀(引)  
　　加持頂戴心口，作是愿言：“我今欲念誦，唯愿本尊諸佛菩薩加持護念，愿令速得隨意所求悉地圓滿。”然后以左手無名指大指承珠，右手以大指無名指移珠，手如說法相，當于心前持珠念誦。其聲不緩不急，心專注不異緣，觀自身同本尊身相好具足。又于身前壇中，觀想七俱胝佛母與眷屬圍繞，了了分明對坐。每稱娑嚩(二合引)賀字同時移一珠，或一百八或一千八為念誦遍數，常須限定。若不滿一百八，即不充求悉地遍數。念誦畢已，蟠珠于掌中，頂戴發愿，作是愿言：“以我念誦功德，一切眾生所修真言，行求上中下悉地速得成就。”安珠于篋中。即結定印，端身閉目，澄心定意，當于胸臆身內炳現圓明如滿月皎潔光明，起大精進決定取證。若能不懈怠專功，必當得見本源清凈之心。  
　　于圓明中想唵字，余八字右旋，于圓明上布列。于定中須見真言字分明，既不散動得定，即與般若波羅蜜相應，即畫圓明月輪。次應思惟字母種子義。 
　　唵字者，是三身義，亦是一切法本不生義。 
　　左字者，一切法不生不滅義。 
　　禮字者，一切法相無所得義。 
　　祖字者，一切法無生滅義。 
　　禮字者，一切法無垢義。 
　　準字者，一切法無等覺義。 
　　泥字者，一切法無取舍義。 
　　娑嚩(二合)字者，一切法平等無言說義。 
　　訶字者，一切法無因義。  
　　由一切法本不生故，即得不生不滅。由不生不滅故，即得相無所得。由相無所得故，即得無生滅。由無生滅故，即得無垢。由無垢故，即得無等覺。由無等覺故，即得無取舍。由無取舍故，即得平等無言說。由平等無言說故，即得無因無果、般若相應、無所得以為方便，入勝義實則證法界真如。以此為三摩地，念誦畢已。 
　　應結根本印，次結澡浴印，次結五供養印。 
　　次誦贊嘆獻閼伽。 
　　次結阿三摩擬你(二合)印。 
　　左轉一匝解界。 
　　次結寶車輅印。 
　　以大母指向外撥中指頭，奉送圣者還本宮。奉送真言曰：  
　　唵者禮主禮準泥蘗車蘗車婆誐嚩底娑嚩(二合引)婆(引)嚩南布娜啰(引)誐么那(引)野娑嚩(二合引)賀(引)  
　　次結三部三么耶印，各誦真言一遍，禮佛如前，懺悔隨喜，勸請發愿回向無上菩提，隨意經行轉讀大乘經典華嚴、大般若等經，印塔像，浴舍利，右旋繞，思六念，以此福聚回向自所求悉地。  
　　次說息災、增益、敬愛、調伏四種法。  
　　扇底迦法者，求滅罪轉障除災害，鬼魅、疾病、囚閉枷鎖、疫病、國難、水旱不調、蟲損苗稼、五星凌逼本命，悉皆除滅煩惱解脫，是名息災法。作此法時，著白衣面向北，交腳豎膝吉祥坐。觀本尊白色，供養飲食、果子、香華、燈燭、地等，悉皆白色。從月一日至八日，日三時念誦，夜作護摩。息災真言曰：  
　　唵者禮主禮準泥(令某甲若為他人念誦稱彼名)扇(引)底矩嚕(二合)娑嚩(二合引)賀(引)  
　　布瑟置(二合)迦法者，求延命、官榮、伏藏、富饒、聰慧，聞持不忘藥法成就，金剛杵等成就，或作師子、象、馬類，以真言加持三相現，隨上中下所求獲果如悉地廣說，欲求持明仙入阿蘇啰窟，及諸八部鬼神窟求入者皆得，及證地位神通，求二種資糧圓滿，速成無上菩提，名增益法。作此法時，身著黃衣，面向東結跏趺坐，觀本尊黃色，所供養香華、飲食、果子、燈燭、地等，并皆黃色。從月八日至十五日，日三時念誦，夜作護摩。真言曰：  
　　唵者禮主禮準泥(令某甲)布瑟微(二合)矩嚕(二合)娑嚩(二引)賀(引)  
　　伐施迦啰拏法者，若欲令一切人見者發歡喜心，攝伏鉤召若男、若女、天龍八部、藥叉女，及攝伏鬼神，有諸怨敵作不饒益事，皆令回心歡喜，諸佛護念加持，是名攝召敬愛法。作此法者，身著赤衣，面向西，豎二膝，并腳，名普賢坐，觀本尊及所供養香華、飲食、果子、燈燭、地等，并皆赤色。從十六日至二十三日，日三時念誦，夜作護摩。攝召真言曰：  
　　唵者禮主禮準泥(令某甲)嚩試矩嚕(一合)娑嚩(二合引)賀(引)  
　　阿毗遮嚕迦法者，犯五無間、謗方等大乘、毀滅佛性、背逆君主、惑亂正法，于如是之人深起悲愍，應作降伏法。以驢糞、或駝糞、或燒尸灰，以用塗壇。作此法時，身著黑衣、或青衣，面向南，左腳押右腳蹲踞坐。觀本尊黑色，取臭、無香氣、黑色或青色華供養。所供飲食、香華、果子、燈燭、地等，并皆黑色或青色。從月二十三日至月盡日，取午時中夜二時念誦，夜作護摩。真言曰：  
　　吽者禮主禮準泥(令某甲)缽啰(二合)喃加多野吽發吒  
　　次說準泥佛母畫像法。  
　　取不截白疊去毛發者，揁于凈壁。先應塗壇，以閼伽、飲食隨力供養。畫師應受八戒齋，清凈畫像。其彩色中勿用皮膠，于新器中調色。 
　　應畫準提佛母像，身黃白色，結跏趺坐，坐蓮華上，身佩圓光，著輕縠如十波羅蜜菩薩衣，上下皆作白色。復有天衣角絡、瓔珞、頭冠，臂皆著螺釧檀慧，著寶環。其像面有三目、十八臂。上二手作說法相。右第二手作施無畏，第三手執劍，第四手持寶鬘，第五手掌俱緣果，第六手持鉞斧，第七手執鉤，第八手執金剛杵，第九手持念珠。左第二手執如意寶幢，第三手持開敷紅蓮華，第四手軍持，第五手罥索，第六手持輪，第七手商佉，第八手賢瓶，第九手掌般若梵夾。蓮華下畫水池，池中難陀龍王、塢波難陀龍王，拓蓮華座。左邊畫持誦者，手執香爐瞻仰圣者。準提佛母矜愍持誦人，眼下顧視。上畫二凈居天子，一名俱素陀天子，手持華鬘向下，承空而來供養圣者。 
　　畫像已，隨力僧次請七僧供養，開光明咒愿贊嘆。于像下應書法身緣起偈，將像于精室秘密供養。以帛覆像，念誦時去覆帛，瞻禮供養；念誦畢，卻以帛覆，慎勿令人見。何以故？從師受儀軌畫像法，若轉與人呈像，被魔得便，當須秘密。  

 上一部：乾隆大藏經·大乘五大部外重譯經·佛說七俱胝佛母準提大明陀羅尼經一卷  下一部：乾隆大藏經·大乘五大部外重譯經·種種雜咒經一卷 



  
乾隆大藏經·大乘五大部外重譯經·七俱胝佛母所說準提陀羅尼經 
  