  第0050部～佛說大乘方等要慧經一卷         
   
  
   大乘寶積部·第0050部   
佛說大乘方等要慧經一卷   
后漢安息三藏安世高譯      
  

佛說大乘方等要慧經  
　　聞如是：一時，佛游于舍衛國。 
　　爾時，彌勒菩薩叉手白佛言：“世尊，我欲小有所問。若世尊聽，敢有所問。” 
　　佛言：“若有所疑便問，吾當為汝解說，使意歡喜。” 
　　彌勒問言：“云何菩薩摩訶薩不退轉法，于大乘有進而不耗減，行菩薩道并降伏魔怨，如其狀貌，悉還教知諸法相之根，不厭于生死，自有正慧不從他受，疾成無上一切智地？” 
　　世尊贊曰：“善哉！善哉！所問隨順，甚善大佳！吾當為汝解說。菩薩所得之行踰于所問，諦聽！善思念之。”于是彌勒受教，一心靜聽。 
　　佛告彌勒：“菩薩有八法具足，疾逮得無上一切智地。何謂為八？一者、內性清凈，二者、所行成就，三者、所施成就，四者、所愿成就，五者、慈成就，六者、悲成就，七者、善權成就，八者、智慧成就。是為八事，菩薩疾逮得無上一切智。” 
　　彌勒菩薩及諸會皆歡喜。  

 上一部：乾隆大藏經·大乘寶積部·大乘顯識經二卷  下一部：乾隆大藏經·大乘寶積部·彌勒菩薩所問本愿經一卷 



  
乾隆大藏經·大乘寶積部·佛說大乘方等要慧經 
  