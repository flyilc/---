    第0001-38部～大般若波羅蜜多經六百卷（第三百七十一卷～第三百八十卷）           
    
     大乘般若部·第0001部    大般若波羅蜜多經六百卷（第三百七十一卷～第三百八十卷）    唐三藏法師玄奘奉詔譯       
  

大般若波羅蜜多經卷第三百七十一 初分遍學道品第六十四之六  
　　“世尊，云何菩薩摩訶薩修遣無明亦遣此修，是修般若波羅蜜多；修遣行、識、名色、六處、觸、受、愛、取、有、生、老死愁嘆苦憂惱亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有無明有遣此修，非修般若波羅蜜多；若念有行乃至老死愁嘆苦憂惱有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣無明亦遣此修，是修般若波羅蜜多；修遣行乃至老死愁嘆苦憂惱亦遣此修，是修般若波羅蜜多。” 
　　“世尊，云何菩薩摩訶薩修遣阿喻訶、涅喻訶亦遣此修，是修般若波羅蜜多；修遣不凈觀亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有阿喻訶、涅喻訶有遣此修，非修般若波羅蜜多；若念有不凈觀有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣阿喻訶、涅喻訶亦遣此修，是修般若波羅蜜多；修遣不凈觀亦遣此修，是修般若波羅蜜多。” 
　　“世尊，云何菩薩摩訶薩修遣初靜慮亦遣此修，是修般若波羅蜜多；修遣第二、第三、第四靜慮亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有初靜慮有遣此修，非修般若波羅蜜多；若念有第二、第三、第四靜慮有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣初靜慮亦遣此修，是修般若波羅蜜多；修遣第二、第三、第四靜慮亦遣此修，是修般若波羅蜜多。” 
　　“世尊，云何菩薩摩訶薩修遣慈無量亦遣此修，是修般若波羅蜜多；修遣悲、喜、舍無量亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有慈無量有遣此修，非修般若波羅蜜多；若念有悲、喜、舍無量有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣慈無量亦遣此修，是修般若波羅蜜多；修遣悲、喜、舍無量亦遣此修，是修般若波羅蜜多。” 
　　“世尊，云何菩薩摩訶薩修遣空無邊處定亦遣此修，是修般若波羅蜜多；修遣識無邊處、無所有處、非想非非想處定亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有空無邊處定有遣此修，非修般若波羅蜜多；若念有識無邊處、無所有處、非想非非想處定有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣空無邊處定亦遣此修，是修般若波羅蜜多；修遣識無邊處、無所有處、非想非非想處定亦遣此修，是修般若波羅蜜多。” 
　　“世尊，云何菩薩摩訶薩修遣佛隨念亦遣此修，是修般若波羅蜜多；修遣法隨念、僧隨念、戒隨念、舍隨念、天隨念、有方便隨念、無方便隨念、寂靜隨念、持入出息隨念亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有佛隨念有遣此修，非修般若波羅蜜多；若念有法隨念乃至持入出息隨念有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣佛隨念亦遣此修，是修般若波羅蜜多；修遣法隨念乃至持入出息隨念亦遣此修，是修般若波羅蜜多。” 
　　“世尊，云何菩薩摩訶薩修遣無常想亦遣此修，是修般若波羅蜜多；修遣無常苦想、苦無我想、不凈想、厭食想、一切世間不可樂想、死想、斷想、離想、滅想亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有無常想有遣此修，非修般若波羅蜜多，若念有無常苦想乃至滅想有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣無常想亦遣此修，是修般若波羅蜜多；修遣無常苦想乃至滅想亦遣此修，是修般若波羅蜜多。” 
　　“世尊，云何菩薩摩訶薩修遣我想亦遣此修，是修般若波羅蜜多；修遣有情想、命者想、生者想、養者想、士夫想、補特伽羅想、意生想、儒童想、作者想、受者想、使受者想、知者想、使知者想、見者想、使見者想亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有我想有遣此修，非修般若波羅蜜多；若念有有情想乃至使見者想有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣我想亦遣此修，是修般若波羅蜜多；修遣有情想乃至使見者想亦遣此修，是修般若波羅蜜多。” 
　　“世尊，云何菩薩摩訶薩修遣常非常想亦遣此修，是修般若波羅蜜多；修遣樂非樂想、我非我想、凈非凈想、遠離非遠離想、寂靜非寂靜想亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有常非常想有遣此修，非修般若波羅蜜多；若念有樂非樂想乃至寂靜非寂靜想有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣常非常想亦遣此修，是修般若波羅蜜多；修遣樂非樂想乃至寂靜非寂靜想亦遣此修，是修般若波羅蜜多。” 
　　“世尊，云何菩薩摩訶薩修遣四念住亦遣此修，是修般若波羅蜜多；修遣四正斷、四神足、五根、五力、七等覺支、八圣道支亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有四念住有遣此修，非修般若波羅蜜多；若念有四正斷乃至八圣道支有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣四念住亦遣此修，是修般若波羅蜜多；修遣四正斷乃至八圣道支亦遣此修，是修般若波羅蜜多。” 
　　“世尊，云何菩薩摩訶薩修遣空解脫門亦遣此修，是修般若波羅蜜多；修遣無相、無愿解脫門亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有空解脫門有遣此修，非修般若波羅蜜多；若念有無相、無愿解脫門有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣空解脫門亦遣此修，是修般若波羅蜜多；修遣無相、無愿解脫門亦遣此修，是修般若波羅蜜多。” 
　　“世尊，云何菩薩摩訶薩修遣八解脫亦遣此修，是修般若波羅蜜多；修遣八勝處、九次第定、十遍處亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有八解脫有遣此修，非修般若波羅蜜多；若念有八勝處、九次第定、十遍處有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣八解脫亦遣此修，是修般若波羅蜜多；修遣八勝處、九次第定、十遍處亦遣此修，是修般若波羅蜜多。” 
　　“世尊，云何菩薩摩訶薩修遣有尋有伺三摩地亦遣此修，是修般若波羅蜜多；修遣無尋唯伺三摩地、無尋無伺三摩地亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有尋有伺三摩地有遣此修，非修般若波羅蜜多；若念無尋唯伺三摩地、無尋無伺三摩地有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣有尋有伺三摩地亦遣此修，是修般若波羅蜜多；修遣無尋唯伺三摩地、無尋無伺三摩地亦遣此修，是修般若波羅蜜多。” 
　　“世尊，云何菩薩摩訶薩修遣苦圣諦亦遣此修，是修般若波羅蜜多；修遣集、滅、道圣諦亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有苦圣諦有遣此修，非修般若波羅蜜多；若念有集、滅、道圣諦有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣苦圣諦亦遣此修，是修般若波羅蜜多；修遣集、滅、道圣諦亦遣此修，是修般若波羅蜜多。” 
　　“世尊，云何菩薩摩訶薩修遣苦智亦遣此修，是修般若波羅蜜多；修遣集智、滅智、道智、盡智、無生智、法智、類智、世俗智、他心智、如實智亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有苦智有遣此修，非修般若波羅蜜多；若念有集智乃至如實智有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣苦智亦遣此修，是修般若波羅蜜多；修遣集智乃至如實智亦遣此修，是修般若波羅蜜多。” 
　　“世尊，云何菩薩摩訶薩修遣布施波羅蜜多亦遣此修，是修般若波羅蜜多；修遣凈戒、安忍、精進、靜慮、般若波羅蜜多亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有布施波羅蜜多有遣此修，非修般若波羅蜜多；若念有凈戒乃至般若波羅蜜多有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣布施波羅蜜多亦遣此修，是修般若波羅蜜多；修遣凈戒乃至般若波羅蜜多亦遣此修，是修般若波羅蜜多。” 
　　“世尊，云何菩薩摩訶薩修遣內空亦遣此修，是修般若波羅蜜多；修遣外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有內空有遣此修，非修般若波羅蜜多；若念有外空乃至無性自性空有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣內空亦遣此修，是修般若波羅蜜多；修遣外空乃至無性自性空亦遣此修，是修般若波羅蜜多。” 
　　“世尊，云何菩薩摩訶薩修遣極喜地亦遣此修，是修般若波羅蜜多；修遣離垢地、發光地、焰慧地、極難勝地、現前地、遠行地、不動地、善慧地、法云地亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有極喜地有遣此修，非修般若波羅蜜多；若念有離垢地乃至法云地有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣極喜地亦遣此修，是修般若波羅蜜多；修遣離垢地乃至法云地亦遣此修，是修般若波羅蜜多。” 
　　“世尊，云何菩薩摩訶薩修遣五眼亦遣此修，是修般若波羅蜜多；修遣六神通亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有五眼有遣此修，非修般若波羅蜜多；若念有六神通有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣五眼亦遣此修，是修般若波羅蜜多；修遣六神通亦遣此修，是修般若波羅蜜多。” 
　　“世尊，云何菩薩摩訶薩修遣佛十力亦遣此修，是修般若波羅蜜多；修遣四無所畏、四無礙解、十八佛不共法亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有佛十力有遣此修，非修般若波羅蜜多；若念有四無所畏、四無礙解、十八佛不共法有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣佛十力亦遣此修，是修般若波羅蜜多；修遣四無所畏、四無礙解、十八佛不共法亦遣此修，是修般若波羅蜜多。” 
　　“世尊，云何菩薩摩訶薩修遣大慈亦遣此修，是修般若波羅蜜多；修遣大悲、大喜、大舍亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有大慈有遣此修，非修般若波羅蜜多；若念有大悲、大喜、大舍有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣大慈亦遣此修，是修般若波羅蜜多；修遣大悲、大喜、大舍亦遣此修，是修般若波羅蜜多。” 
　　“世尊，云何菩薩摩訶薩修遣無忘失法亦遣此修，是修般若波羅蜜多；修遣恒住舍性亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有無忘失法有遣此修，非修般若波羅蜜多；若念有恒住舍性有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣無忘失法亦遣此修，是修般若波羅蜜多；修遣恒住舍性亦遣此修，是修般若波羅蜜多。” 
　　“世尊，云何菩薩摩訶薩修遣一切三摩地門亦遣此修，是修般若波羅蜜多；修遣一切陀羅尼門亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有一切三摩地門有遣此修，非修般若波羅蜜多；若念有一切陀羅尼門有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣一切三摩地門亦遣此修，是修般若波羅蜜多；修遣一切陀羅尼門亦遣此修，是修般若波羅蜜多。” 
　　“世尊，云何菩薩摩訶薩修遣一切智亦遣此修，是修般若波羅蜜多；修遣道相智、一切相智亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有一切智有遣此修，非修般若波羅蜜多；若念有道相智、一切相智有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣一切智亦遣此修，是修般若波羅蜜多；修遣道相智、一切相智亦遣此修，是修般若波羅蜜多。” 
　　“世尊，云何菩薩摩訶薩修遣預流果亦遣此修，是修般若波羅蜜多；修遣一來、不還、阿羅漢果、獨覺菩提亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有預流果有遣此修，非修般若波羅蜜多；若念有一來、不還、阿羅漢果、獨覺菩提有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣預流果亦遣此修，是修般若波羅蜜多；修遣一來、不還、阿羅漢果、獨覺菩提亦遣此修，是修般若波羅蜜多。” 
　　“世尊，云何菩薩摩訶薩修遣一切菩薩摩訶薩行亦遣此修，是修般若波羅蜜多；修遣諸佛無上正等菩提亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有一切菩薩摩訶薩行有遣此修，非修般若波羅蜜多；若念有諸佛無上正等菩提有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣一切菩薩摩訶薩行亦遣此修，是修般若波羅蜜多；修遣諸佛無上正等菩提亦遣此修，是修般若波羅蜜多。” 
　　“世尊，云何菩薩摩訶薩修遣一切智智亦遣此修，是修般若波羅蜜多；修遣永斷一切煩惱習氣相續亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有一切智智有遣此修，非修般若波羅蜜多；若念有一切煩惱習氣相續，及念有永斷一切煩惱習氣相續有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣一切智智亦遣此修，是修般若波羅蜜多；修遣永斷一切煩惱習氣相續亦遣此修，是修般若波羅蜜多。” 
　　“世尊，云何菩薩摩訶薩修遣有為界亦遣此修，是修般若波羅蜜多；修遣無為界亦遣此修，是修般若波羅蜜多？” 
　　“善現，菩薩摩訶薩行深般若波羅蜜多時，若念有有為界有遣此修，非修般若波羅蜜多；若念有無為界有遣此修，非修般若波羅蜜多。何以故？善現，非有想者能修般若波羅蜜多。是故，善現，若菩薩摩訶薩修遣有為界亦遣此修，是修般若波羅蜜多；修遣無為界亦遣此修，是修般若波羅蜜多。 
　　“復次，善現，住有想者定不能修布施、凈戒、安忍、精進、靜慮、般若波羅蜜多。何以故？善現，住有想者若修布施乃至般若，必當執有我及我所，由此執故便著二邊，著二邊故不解脫生死，無道、無涅槃，云何如實能修布施乃至般若波羅蜜多？ 
　　“善現，住有想者定不能修四念住、四正斷、四神足、五根、五力、七等覺支、八圣道支。何以故？善現，住有想者若修四念住乃至八圣道支，必當執有我及我所，由此執故便著二邊，著二邊故不解脫生死，無道、無涅槃，云何如實能修四念住乃至八圣道支？ 
　　“善現，住有想者定不能住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。何以故？善現，住有想者若住內空乃至無性自性空，必當執有我及我所，由此執故便著二邊，著二邊故不解脫生死，無道、無涅槃，云何如實能住內空乃至無性自性空？ 
　　“善現，住有想者定不能住真如、法界、法性、不虛妄性、不變異性、平等性、離生性、法定、法住、實際、虛空界、不思議界。何以故？善現，住有想者若住真如乃至不思議界，必當執有我及我所，由此執故便著二邊，著二邊故不解脫生死，無道、無涅槃，云何如實能住真如乃至不思議界？ 
　　“善現，住有想者定不能住苦圣諦、集、滅、道圣諦。何以故？善現，住有想者必當執有我及我所，由此執故便著二邊，著二邊故不解脫生死，無道、無涅槃，云何如實能住苦圣諦、集、滅、道圣諦？ 
　　“善現，住有想者定不能修空解脫門、無相、無愿解脫門。何以故？善現，住有想者必當執有我及我所，由此執故便著二邊，著二邊故不解脫生死，無道、無涅槃，云何如實能修空解脫門、無相、無愿解脫門？ 
　　“善現，住有想者定不能修殊勝四靜慮、四無量、四無色定。何以故？善現，住有想者必當執有我及我所，由此執故便著二邊，著二邊故不解脫生死，無道、無涅槃，云何如實能修殊勝四靜慮、四無量、四無色定？ 
　　“善現，住有想者定不能修八解脫、八勝處、九次第定、十遍處。何以故？善現，住有想者必當執有我及我所，由此執故便著二邊，著二邊故不解脫生死，無道、無涅槃，云何如實能修八解脫、八勝處、九次第定、十遍處？ 
　　“善現，住有想者定不能修一切三摩地門、一切陀羅尼門。何以故？善現，住有想者必當執有我及我所，由此執故便著二邊，著二邊故不解脫生死，無道、無涅槃，云何如實能修一切三摩地門、一切陀羅尼門？ 
　　“善現，住有想者定不能修極喜地、離垢地、發光地、焰慧地、極難勝地、現前地、遠行地、不動地、善慧地、法云地。何以故？善現，住有想者必當執有我及我所，由此執故便著二邊，著二邊故不解脫生死，無道、無涅槃，云何如實能修極喜地乃至法云地？ 
　　“善現，住有想者定不能修五眼、六神通。何以故？善現，住有想者必當執有我及我所，由此執故便著二邊，著二邊故不解脫生死，無道、無涅槃，云何如實能修五眼、六神通？ 
　　“善現，住有想者定不能修佛十力、四無所畏、四無礙解、十八佛不共法。何以故？善現，住有想者必當執有我及我所，由此執故便著二邊，著二邊故不解脫生死，無道、無涅槃，云何如實能修佛十力、四無所畏、四無礙解、十八佛不共法？ 
　　“善現，住有想者定不能修大慈、大悲、大喜、大舍。何以故？善現，住有想者必當執有我及我所，由此執故便著二邊，著二邊故不解脫生死，無道、無涅槃，云何如實能修大慈、大悲、大喜、大舍？ 
　　“善現，住有想者定不能修無忘失法、恒住舍性。何以故？善現，住有想者必當執有我及我所，由此執故便著二邊，著二邊故不解脫生死，無道、無涅槃，云何如實能修無忘失法、恒住舍性？ 
　　“善現，住有想者定不能修一切智、道相智、一切相智。何以故？善現，住有想者必當執有我及我所，由此執故便著二邊，著二邊故不解脫生死，無道、無涅槃，云何如實能修一切智、道相智、一切相智？”  
　　爾時，具壽善現白佛言：“世尊，何等是有？何等是非有？” 
　　佛言：“善現，二是有，不二是非有。” 
　　“世尊，云何為二？云何為不二？” 
　　“善現，色想為二，色想空為不二；受、想、行、識想為二，受、想、行、識想空為不二。 
　　“善現，眼處想為二，眼處想空為不二；耳、鼻、舌、身、意處想為二，耳、鼻、舌：身、意處想空為不二。 
　　“善現，色處想為二，色處想空為不二；聲、香、味、觸、法處想為二，聲、香、味、觸、法處想空為不二。 
　　“善現，眼界想為二，眼界想空為不二；耳、鼻、舌、身、意界想為二，耳、鼻、舌、身、意界想空為不二。 
　　“善現，色界想為二，色界想空為不二；聲、香、味、觸、法界想為二，聲、香、味、觸、法界想空為不二。 
　　“善現，眼識界想為二，眼識界想空為不二；耳、鼻、舌、身、意識界想為二，耳、鼻、舌、身、意識界想空為不二。 
　　“善現，眼觸想為二，眼觸想空為不二；耳、鼻、舌、身、意觸想為二，耳、鼻、舌、身、意觸想空為不二。 
　　“善現，眼觸為緣所生諸受想為二，眼觸為緣所生諸受想空為不二；耳、鼻、舌、身、意觸為緣所生諸受想為二，耳、鼻、舌、身、意觸為緣所生諸受想空為不二。 
　　“善現，地界想為二，地界想空為不二；水、火、風、空、識界想為二，水、火、風、空、識界想空為不二。 
　　“善現，因緣想為二，因緣想空為不二；等無間緣、所緣緣、增上緣想為二，等無間緣、所緣緣、增上緣想空為不二。 
　　“善現，無明想為二，無明想空為不二；行、識、名色、六處、觸、受、愛、取、有、生、老死愁嘆苦憂惱想為二，行乃至老死愁嘆苦憂惱想空為不二。 
　　“善現，布施波羅蜜多想為二，布施波羅蜜多想空為不二；凈戒、安忍、精進、靜慮、般若波羅蜜多想為二，凈戒乃至般若波羅蜜多想空為不二。 
　　“善現，內空想為二，內空想空為不二；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空想為二，外空乃至無性自性空想空為不二。 
　　“善現，四念住想為二，四念住想空為不二；四正斷、四神足、五根、五力、七等覺支、八圣道支想為二，四正斷乃至八圣道支想空為不二。 
　　“善現，苦圣諦想為二，苦圣諦想空為不二；集、滅、道圣諦想為二，集、滅、道圣諦想空為不二。 
　　“善現，四靜慮想為二，四靜慮想空為不二；四無量、四無色定想為二，四無量、四無色定想空為不二。 
　　“善現，八解脫想為二，八解脫想空為不二；八勝處、九次第定、十遍處想為二，八勝處、九次第定、十遍處想空為不二。 
　　“善現，一切三摩地門想為二，一切三摩地門想空為不二；一切陀羅尼門想為二，一切陀羅尼門想空為不二。 
　　“善現，空解脫門想為二，空解脫門想空為不二；無相、無愿解脫門想為二，無相、無愿解脫門想空為不二。 
　　“善現，極喜地想為二，極喜地想空為不二；離垢地、發光地、焰慧地、極難勝地、現前地、遠行地、不動地、善慧地、法云地想為二，離垢地乃至法云地想空為不二。 
　　“善現，五眼想為二，五眼想空為不二；六神通想為二，六神通想空為不二。 
　　“善現，佛十力想為二，佛十力想空為不二；四無所畏、四無礙解、十八佛不共法想為二，四無所畏、四無礙解、十八佛不共法想空為不二。 
　　“善現，大慈想為二，大慈想空為不二；大悲、大喜、大舍想為二，大悲、大喜、大舍想空為不二。 
　　“善現，無忘失法想為二，無忘失法想空為不二；恒住舍性想為二，恒住舍性想空為不二。 
　　“善現，一切智想為二，一切智想空為不二；道相智、一切相智想為二，道相智、一切相智想空為不二。 
　　“善現，預流想為二，預流想空為不二；一來、不還、阿羅漢、獨覺想為二，一來、不還、阿羅漢、獨覺想空為不二。 
　　“善現，預流果想為二，預流果想空為不二；一來、不還、阿羅漢果、獨覺菩提想為二，一來、不還、阿羅漢果、獨覺菩提想空為不二。 
　　“善現，菩薩摩訶薩想為二，菩薩摩訶薩想空為不二；如來、應、正等覺想為二，如來、應、正等覺想空為不二。 
　　“善現，菩薩摩訶薩行想為二，菩薩摩訶薩行想空為不二；無上正等菩提想為二，無上正等菩提想空為不二。 
　　“善現，有為界想為二，有為界想空為不二；無為界想為二，無為界想空為不二。 
　　“善現，乃至一切想皆為二，乃至一切二皆是有，乃至一切有皆有生死，有生死者不能解脫生老病死愁嘆苦憂惱。 
　　“善現，諸想空者皆為無二，諸無二者皆是非有，諸非有者皆無生死，無生死者則能解脫生老病死愁嘆苦憂惱。  
大般若波羅蜜多經卷第三百七十二 初分遍學道品第六十四之七  
　　“善現，由此因緣，當知一切有二想者，定無布施波羅蜜多，亦無凈戒波羅蜜多，亦無安忍波羅蜜多，亦無精進波羅蜜多，亦無靜慮波羅蜜多，亦無般若波羅蜜多，無道、無果亦無現觀。下至順忍彼尚非有，況有色遍知？況有受、想、行、識遍知？況有眼處遍知？況有耳、鼻、舌、身、意處遍知？況有色處遍知？況有聲、香、味、觸、法處遍知？況有眼界遍知？況有耳、鼻、舌、身、意界遍知？況有色界遍知？況有聲、香、味、觸、法界遍知？況有眼識界遍知？況有耳、鼻、舌、身、意識界遍知？況有眼觸遍知？況有耳、鼻、舌、身、意觸遍知？況有眼觸為緣所生諸受遍知？況有耳、鼻、舌、身、意觸為緣所生諸受遍知？況有地界遍知？況有水、火、風、空、識界遍知？況有因緣遍知？況有等無間緣、所緣緣、增上緣遍知？況有無明遍知？況有行、識、名色、六處、觸、受、愛、取、有、生、老死愁嘆苦憂惱遍知？況有布施波羅蜜多遍知？況有凈戒、安忍、精進、靜慮、般若波羅蜜多遍知？況有內空遍知？況有外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空遍知？況有四念住遍知？況有四正斷、四神足、五根、五力、七等覺支、八圣道支遍知？況有苦圣諦遍知？況有集、滅、道圣諦遍知？況有四靜慮遍知？況有四無量、四無色定遍知？況有八解脫遍知？況有八勝處、九次第定、十遍處遍知？況有一切三摩地門遍知？況有一切陀羅尼門遍知？況有空解脫門遍知？況有無相、無愿解脫門遍知？況有極喜地遍知？況有離垢地、發光地、焰慧地、極難勝地、現前地、遠行地、不動地、善慧地、法云地遍知？況有五眼遍知？況有六神通遍知？況有佛十力遍知？況有四無所畏、四無礙解、十八佛不共法遍知？況有大慈遍知？況有大悲、大喜、大舍遍知？況有無忘失法遍知？況有恒住舍性遍知？況有一切智遍知？況有道相智、一切相智遍知？況有預流果遍知？況有一來、不還、阿羅漢果、獨覺菩提遍知？況有一切菩薩摩訶薩行遍知？況有諸佛無上正等菩提遍知？彼尚不能修諸圣道，況得預流、一來、不還、阿羅漢果、獨覺菩提？況復能得一切智智，及能永斷一切煩惱習氣相續？”  初分三漸次品第六十五之一  
　　爾時，具壽善現白佛言：“世尊，住有想者，若無順忍，無道、無果亦無現觀，住無想者豈有順忍？若凈觀地、若種性地、若第八地、若見地、若薄地、若離欲地、若已辦地、若獨覺地、若菩薩地、若如來地，若修圣道因修圣道斷諸煩惱，或聲聞相應、或獨覺相應，由斯煩惱所覆障故，諸菩薩摩訶薩豈能入菩薩正性離生？若不能入菩薩正性離生，豈能證得一切相智？若不能證得一切相智，豈能永斷一切煩惱習氣相續？世尊，若一切法都無所有、無生、無滅、無染、無凈，如是諸法既都不生，豈能證得一切智智？” 
　　佛言：“善現，如是，如是，如汝所說，住無想者亦無順忍、無凈觀地、無種性地、無第八地、無見地、無薄地、無離欲地、無已辦地、無獨覺地、無菩薩地、無如來地，無修圣道因修圣道斷諸煩惱，或聲聞相應、或獨覺相應。由斯煩惱所覆障故，諸菩薩摩訶薩應不能入菩薩正性離生；若不能入菩薩正性離生，應不能證得一切相智；若不能證得一切相智，應不能永斷一切煩惱習氣相續。善現，若一切法都無所有、無生、無滅、無染、無凈，如是諸法既都不生，何能證得一切智智？”  
　　具壽善現白佛言：“世尊，菩薩摩訶薩行深般若波羅蜜多時，為有有想，有無想不？為有色想，有受、想、行、識想不？為有眼處想，有耳、鼻、舌、身、意處想不？為有色處想，有聲、香、味、觸、法處想不？為有眼界想，有耳、鼻、舌、身、意界想不？為有色界想，有聲、香、味、觸、法界想不？為有眼識界想，有耳、鼻、舌、身、意識界想不？為有眼觸想，有耳、鼻、舌、身、意觸想不？為有眼觸為緣所生諸受想，有耳、鼻、舌、身、意觸為緣所生諸受想不？為有地界想，有水、火、風、空、識界想不？為有因緣想，有等無間緣、所緣緣、增上緣想不？為有貪想，有瞋、癡想不？為有無明想，有行、識、名色、六處、觸、受、愛、取、有、生、老死愁嘆苦憂惱想不？為有布施波羅蜜多想，有凈戒、安忍、精進、靜慮、般若波羅蜜多想不？為有內空想，有外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空想不？為有四念住想，有四正斷、四神足、五根、五力、七等覺支、八圣道支想不？為有苦圣諦想，有集、滅、道圣諦想不？為有四靜慮想，有四無量、四無色定想不？為有八解脫想，有八勝處、九次第定、十遍處想不？為有三摩地門想，有陀羅尼門想不？為有空解脫門想，有無相、無愿解脫門想不？為有極喜地想，有離垢地、發光地、焰慧地、極難勝地、現前地、遠行地、不動地、善慧地、法云地想不？為有五眼想，有六神通想不？為有佛十力想，有四無所畏、四無礙解、十八佛不共法想不？為有大慈想，有大悲、大喜、大舍想不？為有無忘失法想，有恒住舍性想不？為有一切智想，有道相智、一切相智想不？為有預流果想，有一來、不還、阿羅漢果、獨覺菩提想不？為有菩薩摩訶薩行想，有諸佛無上正等菩提想不？為有一切智智想不？為有永斷一切煩惱習氣相續想不？ 
　　“為有色想，有色斷想不？為有受、想、行、識想，有受、想、行、識斷想不？為有眼處想，有眼處斷想不？為有耳、鼻、舌、身、意處想，有耳、鼻、舌、身、意處斷想不？為有色處想，有色處斷想不？為有聲、香、味、觸、法處想，有聲、香、味、觸、法處斷想不？為有眼界想，有眼界斷想不？為有耳、鼻、舌、身、意界想，有耳、鼻、舌、身、意界斷想不？為有色界想，有色界斷想不？為有聲、香、味、觸、法界想，有聲、香、味、觸、法界斷想不？為有眼識界想，有眼識界斷想不？為有耳、鼻、舌、身、意識界想，有耳、鼻、舌、身、意識界斷想不？為有眼觸想，有眼觸斷想不？為有耳、鼻、舌、身、意觸想，有耳、鼻、舌、身、意觸斷想不？為有眼觸為緣所生諸受想，有眼觸為緣所生諸受斷想不？為有耳、鼻、舌、身、意觸為緣所生諸受想，有耳、鼻、舌、身、意觸為緣所生諸受斷想不？為有地界想，有地界斷想不？為有水、火、風、空、識界想，有水、火、風、空、識界斷想不？為有因緣想，有因緣斷想不？為有等無間緣、所緣緣、增上緣想，有等無間緣、所緣緣、增上緣斷想不？為有貪想，有貪斷想不？為有瞋、癡想，有瞋、癡斷想不？為有無明想，有無明斷想不？為有行、識、名色、六處、觸、受、愛、取、有、生、老死愁嘆苦憂惱想，有行乃至老死愁嘆苦憂惱斷想不？為有布施波羅蜜多想，有布施波羅蜜多斷想不？為有凈戒、安忍、精進、靜慮、般若波羅蜜多想，有凈戒乃至般若波羅蜜多斷想不？為有內空想，有內空斷想不？為有外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空想，有外空乃至無性自性空斷想不？為有四念住想，有四念住斷想不？為有四正斷、四神足、五根、五力、七等覺支、八圣道支想，有四正斷乃至八圣道支斷想不？為有苦圣諦想，有苦圣諦斷想不？為有集、滅、道圣諦想，有集、滅、道圣諦斷想不？為有四靜慮想，有四靜慮斷想不？為有四無量、四無色定想，有四無量、四無色定斷想不？為有八解脫想，有八解脫斷想不？為有八勝處、九次第定、十遍處想，有八勝處、九次第定、十遍處斷想不？為有三摩地門想，有三摩地門斷想不？為有陀羅尼門想，有陀羅尼門斷想不？為有空解脫門想，有空解脫門斷想不？為有無相、無愿解脫門想，有無相、無愿解脫門斷想不？為有極喜地想，有極喜地斷想不？為有離垢地、發光地、焰慧地、極難勝地、現前地、遠行地、不動地、善慧地、法云地想，有離垢地乃至法云地斷想不？為有五眼想，有五眼斷想不？為有六神通想，有六神通斷想不？為有佛十力想，有佛十力斷想不？為有四無所畏、四無礙解、十八佛不共法想，有四無所畏、四無礙解、十八佛不共法斷想不？為有大慈想，有大慈斷想不？為有大悲、大喜、大舍想，有大悲、大喜、大舍斷想不？為有無忘失法想，有無忘失法斷想不？為有恒住舍性想，有恒住舍性斷想不？為有一切智想，有一切智斷想不？為有道相智、一切相智想，有道相智、一切相智斷想不？為有預流果想，有預流果斷想不？為有一來、不還、阿羅漢果、獨覺菩提想，有一來、不還、阿羅漢果、獨覺菩提斷想不？為有菩薩摩訶薩行想，有菩薩摩訶薩行斷想不？為有諸佛無上正等菩提想，有諸佛無上正等菩提斷想不？為有一切智智想，有一切智智斷想不？為有所斷一切煩惱習氣相續想，有所斷一切煩惱習氣相續斷想不？” 
　　佛言：“善現，菩薩摩訶薩行深般若波羅蜜多時，于一切法皆無有想亦無無想。善現，若無有想亦無無想，當知即是菩薩順忍；若無有想亦無無想，即是修道；若無有想亦無無想，即是得果。善現當知，無性即是菩薩摩訶薩道，無性即是菩薩摩訶薩現觀。善現，由此因緣，應知一切法，皆以無性為其自性。”  
　　具壽善現白佛言：“世尊，若一切法皆以無性為自性者，云何如來于一切法無性為性現等正覺，現等覺已，于一切法及諸境界皆得自在？” 
　　佛言：“善現，如是，如是，一切法皆以無性為自性，我本修學菩薩道時，無倒修行布施、凈戒、安忍、精進、靜慮、般若波羅蜜多，離欲惡不善法，有尋有伺，離生喜樂，入初靜慮具足住；尋伺寂靜，內等凈，心一趣性，無尋無伺，定生喜樂，入第二靜慮具足住；離喜住舍，正念正知，身受樂圣說應舍，入第三靜慮具足住；斷樂斷苦，先喜憂沒，不苦不樂，舍念清凈，入第四靜慮具足住。我于爾時，于諸靜慮及靜慮支，雖善取相而無所執，于諸靜慮及靜慮支都無味著，于諸靜慮及靜慮支都無所得。我于爾時，于諸靜慮以清凈行相無所分別具足安住。我于爾時，于諸靜慮及靜慮支善淳熟已，令心發起神境智證通，亦令心發起天耳智證通，亦令心發起他心智證通，亦令心發起宿住隨念智證通，亦令心發起天眼智證通。我于爾時，于所發起諸智證通，雖善取相而無所執，于所發起諸智證通都無味著，于所發起諸智證通都無所得。我于爾時，于所發起諸智證通，以如虛空見無所分別具足安住。 
　　“善現，我于爾時，以一剎那相應妙慧，證得無上正等菩提，謂現等覺是苦圣諦，是集圣諦，是滅圣諦，是道圣諦，都無所有，成就十力、四無所畏、四無礙解、大慈、大悲、大喜、大舍、十八佛不共法等無邊功德，安立三聚有情差別，隨其所應方便教導，令獲殊勝利益安樂。”  
　　具壽善現白佛言：“世尊，云何如來、應、正等覺能起無性為自性，四靜慮能發無性為自性，五神通能證無性為自性，無上正等菩提能立無性為自性，有情作三聚已，隨其所應方便教導，令獲殊勝利益安樂？” 
　　佛言：“善現，若諸欲惡不善法等，有少自性或復他性為自性者，我本修行菩薩行時，不應通達一切欲惡不善法等，皆以無性為自性已，能入初靜慮具足住，能入第二、第三、第四靜慮具足住。以諸欲惡不善法等無自他性，但以無性為自性故，我本修行菩薩行時，通達欲惡不善法等，皆以無性為自性已，能離欲惡不善法，有尋有伺，離生喜樂，入初靜慮具足住；尋伺寂靜，內等凈，心一趣性，無尋無伺，定生喜樂，入第二靜慮具足住；離喜住舍，正念正知，身受樂圣說應舍，入第三靜慮具足住；斷樂斷苦，先喜憂沒，不苦不樂，舍念清凈，入第四靜慮具足住。 
　　“善現，若諸神通有少自性，或復他性為自性者，我本修行菩薩行時，不應通達一切神通，皆以無性為自性已，發起種種自在神通；以諸神通無自他性，但以無性為自性故，我本修行菩薩行時，通達神通皆以無性為自性已，能令心發起神境智證通，亦令心發起天耳、他心、宿住隨念、天眼智證通，于諸境界自在無礙。 
　　“善現，若佛無上正等菩提，有少自性或復他性為自性者，我本修行菩薩行時，不應通達諸佛無上正等菩提，皆以無性為自性已，證得無上正等菩提；以佛無上正等菩提無自他性，但以無性為自性故，我本修行菩薩行時，通達無上正等菩提，皆以無性為自性已，能用一念相應妙慧，證得無上正等菩提，如實覺知苦、集、滅、道圣諦都無所有，成就十力、四無所畏、四無礙解、大慈、大悲、大喜、大舍、十八佛不共法等無邊功德。善現，若諸有情，有少自性或復他性為自性者，我成佛已不應通達一切有情皆以無性為自性已，安立三聚有情差別，以諸有情無自他性，但以無性為自性故。我成佛已通達有情，皆以無性為自性已，能立三聚有情差別，隨其所應方便教導，令獲殊勝利益安樂。”  
　　爾時，具壽善現白佛言：“世尊，若菩薩摩訶薩依無性為自性法，起四靜慮，發五神通，證得無上正等菩提，安立三聚有情差別，隨其所應方便教導，令獲殊勝利樂事者，云何菩薩摩訶薩于無性為自性法中，有漸次業、漸次學、漸次行，由此漸次業、漸次學、漸次行故，證得無上正等菩提？” 
　　佛言：“善現，諸菩薩摩訶薩最初從佛世尊所聞，若從已多供養諸佛菩薩摩訶薩所聞，若從獨覺所聞，若從阿羅漢所聞，若從不還、一來、預流所聞：‘諸佛世尊以無性為自性，究竟證得以無性為自性法故名佛世尊。諸菩薩摩訶薩亦以無性為自性，漸次證得以無性為自性法故名菩薩摩訶薩。一切獨覺亦以無性為自性，漸次證得以無性為自性法故名為獨覺。諸阿羅漢亦以無性為自性，漸次證得以無性為自性法故名阿羅漢。一切不還、一來、預流亦以無性為自性，漸次證得以無性為自性法故名為不還、一來、預流。諸賢善士亦以無性為自性，決定信解以無性為自性法故名賢善士。諸余有情、一切行、一切法皆以無性為自性，乃至無有如毛端量若行若法，實有自性而可得者。’是菩薩摩訶薩聞此事已，作是思惟：‘若一切有情、一切行、一切法皆以無性為自性，證得信解以無性為自性法故名佛、菩薩、獨覺、聲聞、賢善士者，我于無上正等菩提，若當證得、若不證得，一切有情、一切行、一切法常以無性為自性故，我定應發趣無上正等菩提，得菩提已，若諸有情行有想者，方便安立令住無想。’ 
　　“善現，是菩薩摩訶薩既思惟已，發趣無上正等菩提，為普救度諸有情故，作漸次業、修漸次學、行漸次行。如過去世諸菩薩摩訶薩發趣無上正等菩提，先修漸次業、學、行故，證得無上正等菩提；是菩薩摩訶薩亦復如是，先應修行布施波羅蜜多，次應修行凈戒波羅蜜多，次應修行安忍波羅蜜多，次應修行精進波羅蜜多，次應修行靜慮波羅蜜多，后應修行般若波羅蜜多。 
　　“善現，是菩薩摩訶薩從初發心修行布施波羅蜜多時，應自行布施波羅蜜多，亦勸他行布施波羅蜜多，稱揚顯示布施波羅蜜多功德，歡喜贊嘆行布施波羅蜜多者。由此因緣布施圓滿，生天人中得大財位，常行布施離慳吝心，隨諸有情，須食施食，須飲施飲，須衣施衣，須乘施乘，須香花施香花，須瓔珞施瓔珞，須房舍施房舍，須臥具施臥具，須燈明施燈明，須財寶施財寶，須僮仆施僮仆，隨余所須種種資具皆悉施與。是菩薩摩訶薩由布施故受持戒蘊，生天人中得大尊貴，由施、戒故復得定蘊，由施、戒、定故復得慧蘊，由施、戒、定、慧故復得解脫蘊，由施、戒、定、慧、解脫故復得解脫知見蘊，由施、戒、定、慧、解脫、解脫知見蘊圓滿故超諸聲聞及獨覺地，趣入菩薩正性離生；入菩薩正性離生位已，便能嚴凈佛土成熟有情；嚴凈佛土成熟有情得圓滿已，便能證得無上正等菩提；證得無上正等菩提已，便能轉正法輪，由轉正法輪故，安立有情于三乘法；有情安住三乘法已，解脫生死證得涅槃。善現，是菩薩摩訶薩由布施故，雖能如是作漸次業、修漸次學、行漸次行，而觀一切都不可得。何以故？以一切法自性無故。 
　　“復次，善現，是菩薩摩訶薩從初發心修行凈戒波羅蜜多時，應自行凈戒波羅蜜多，亦勸他行凈戒波羅蜜多，稱揚顯示凈戒波羅蜜多功德，歡喜贊嘆行凈戒波羅蜜多者。是菩薩摩訶薩由此因緣戒蘊清凈，生天人中得大尊貴，施貧窮者種種財物，既行施已，安住戒蘊、定蘊、慧蘊、解脫蘊、解脫知見蘊。由戒、定、慧、解脫、解脫知見蘊清凈故超諸聲聞及獨覺地，趣入菩薩正性離生；入菩薩正性離生位已，便能嚴凈佛土、成熟有情；嚴凈佛土、成熟有情得圓滿已，便能證得無上正等菩提；證得無上正等菩提已，便能轉正法輪；由轉正法輪故，安立有情于三乘法；有情安住三乘法已，解脫生死證得涅槃。善現，是菩薩摩訶薩由凈戒故，雖能如是作漸次業、修漸次學、行漸次行，而觀一切都不可得。何以故？以一切法自性無故。 
　　“復次，善現，是菩薩摩訶薩從初發心修行安忍波羅蜜多時，應自行安忍波羅蜜多，亦勸他行安忍波羅蜜多，稱揚顯示安忍波羅蜜多功德，歡喜贊嘆行安忍波羅蜜多者。是菩薩摩訶薩行安忍時，能以財物施諸有情皆令滿足；既行施已，安住戒蘊，安住安忍，安住定蘊、慧蘊、解脫蘊、解脫知見蘊。由戒、定、慧、解脫、解脫知見蘊清凈故，超諸聲聞及獨覺地，趣入菩薩正性離生；入菩薩正性離生位已，便能嚴凈佛土、成熟有情；嚴凈佛土、成熟有情得圓滿已，便能證得無上正等菩提；證得無上正等菩提已，便能轉正法輪；由轉正法輪故，安立有情于三乘法；有情安住三乘法已，解脫生死證得涅槃。善現，是菩薩摩訶薩由安忍故，雖能如是作漸次業、修漸次學、行漸次行，而觀一切都不可得。何以故？以一切法自性無故。 
　　“復次，善現，是菩薩摩訶薩從初發心修行精進波羅蜜多時，應自于諸善法發勤精進波羅蜜多，亦勸他于諸善法，發勤精進波羅蜜多，稱揚顯示于諸善法，發勤精進波羅蜜多功德，歡喜贊嘆于諸善法，發勤精進波羅蜜多者。是菩薩摩訶薩行精進時，能以財物施諸有情皆令滿足；既行施已，安住戒蘊，安住安忍，安住精進，安住定蘊、慧蘊、解脫蘊、解脫知見蘊。由戒、定、慧、解脫、解脫知見蘊清凈故，超諸聲聞及獨覺地，趣入菩薩正性離生；入菩薩正性離生位已，便能嚴凈佛土、成熟有情；嚴凈佛土、成熟有情得圓滿已，便能證得無上正等菩提；證得無上正等菩提已，便能轉正法輪；由轉正法輪故，安立有情于三乘法；有情安住三乘法已，解脫生死證得涅槃。善現，是菩薩摩訶薩由精進故，雖能如是作漸次業、修漸次學、行漸次行，而觀一切都不可得。何以故？以一切法自性無故。 
　　“復次，善現，是菩薩摩訶薩從初發心修行靜慮波羅蜜多時，應自入四靜慮、四無量、四無色定，亦勸他入四靜慮、四無量、四無色定，稱揚顯示入四靜慮、四無量、四無色定功德，歡喜贊嘆入四靜慮、四無量、四無色定者。是菩薩摩訶薩安住四靜慮、四無量、四無色定，能以財物施諸有情皆令滿足；既行施已，安住戒蘊，安住安忍，安住精進，安住定蘊、慧蘊、解脫蘊、解脫知見蘊。由戒、定、慧、解脫、解脫知見蘊清凈故，超諸聲聞及獨覺地，趣入菩薩正性離生；入菩薩正性離生位已，便能嚴凈佛土、成熟有情；嚴凈佛土、成熟有情得圓滿已，便能證得無上正等菩提；證得無上正等菩提已，便能轉正法輪；由轉正法輪故，安立有情于三乘法；有情安住三乘法已，解脫生死證得涅槃。善現，是菩薩摩訶薩由靜慮故，雖能如是作漸次業、修漸次學、行漸次行，而觀一切都不可得。何以故？以一切法自性無故。 
　　“復次，善現，是菩薩摩訶薩從初發心修行般若波羅蜜多時，施諸有情種種財物，安住戒蘊，安住安忍，安住精進，安住定蘊、慧蘊、解脫蘊、解脫知見蘊，自行布施、凈戒、安忍、精進、靜慮、般若波羅蜜多，亦勸他行布施、凈戒、安忍、精進、靜慮、般若波羅蜜多，稱揚顯示布施、凈戒、安忍、精進、靜慮、般若波羅蜜多功德，歡喜贊嘆行布施、凈戒、安忍、精進、靜慮、般若波羅蜜多者。是菩薩摩訶薩由布施、凈戒、安忍、精進、靜慮、般若波羅蜜多方便善巧力故，超諸聲聞及獨覺地，趣入菩薩正性離生；入菩薩正性離生位已，便能嚴凈佛土、成熟有情；嚴凈佛土、成熟有情得圓滿已，便能證得無上正等菩提；證得無上正等菩提已，便能轉正法輪；由轉正法輪故，安立有情于三乘法；有情安住三乘法已，解脫生死證得涅槃。善現，是菩薩摩訶薩由般若故，雖能如是作漸次業、修漸次學、行漸次行，而觀一切都不可得。何以故？以一切法自性無故。善現，是為菩薩摩訶薩依行六種波羅蜜多作漸次業、修漸次學、行漸次行。 
　　“復次，善現，菩薩摩訶薩作漸次業、修漸次學、行漸次行時，從初發心以一切智智相應作意，信解諸法皆以無性為其自性，先應修佛隨念，次應修法隨念，次應修僧隨念，次應修戒隨念，次應修舍隨念，后應修天隨念。 
　　“善現，云何菩薩摩訶薩修佛隨念？善現，是菩薩摩訶薩修行般若波羅蜜多時，不應以色思惟如來、應、正等覺，不應以受、想、行、識思惟如來、應、正等覺。何以故？善現，色無自性，受、想、行、識無自性；若法無自性則無所有，若無所有則不可念。所以者何？善現，若無念、無思惟是為佛隨念。 
　　“復次，善現，菩薩摩訶薩不應以三十二大士相思惟如來、應、正等覺，不應以真金色身思惟如來、應、正等覺，不應以身有常光面各一尋思惟如來、應、正等覺，不應以八十隨好思惟如來、應、正等覺。何以故？善現，如是相好金光色身都無自性，若法無自性則無所有，若無所有則不可念。所以者何？善現，若無念、無思惟是為佛隨念。 
　　“復次，善現，菩薩摩訶薩不應以戒蘊思惟如來、應、正等覺，不應以定蘊、慧蘊、解脫蘊、解脫知見蘊思惟如來、應、正等覺。何以故？善現，如是諸蘊皆無自性，若法無自性則無所有，若無所有則不可念。所以者何？善現，若無念、無思惟是為佛隨念。 
　　“復次，善現，菩薩摩訶薩不應以五眼、六神通思惟如來、應、正等覺，不應以佛十力、四無所畏、四無礙解、十八佛不共法思惟如來、應、正等覺，不應以大慈、大悲、大喜、大舍思惟如來、應、正等覺，不應以無忘失法、恒住舍性思惟如來、應、正等覺，不應以一切智、道相智、一切相智思惟如來、應、正等覺。何以故？善現，如是諸法皆無自性，若法無自性則無所有，若無所有則不可念。所以者何？善現，若無念、無思惟是為佛隨念。 
　　“復次，善現，菩薩摩訶薩不應以緣起之法思惟如來、應、正等覺。何以故？善現，緣起之法都無自性，若法無自性則無所有，若無所有則不可念。所以者何？善現，若無念、無思惟是為佛隨念。善現，菩薩摩訶薩修行般若波羅蜜多時，應如是修佛隨念，若如是修佛隨念，是為菩薩摩訶薩作漸次業、修漸次學、行漸次行。 
　　“善現，是菩薩摩訶薩如是作漸次業、修漸次學、行漸次行時，則能圓滿四念住，亦能圓滿四正斷、四神足、五根、五力、七等覺支、八圣道支；則能圓滿空解脫門，亦能圓滿無相、無愿解脫門；則能圓滿初靜慮，亦能圓滿第二、第三、第四靜慮；則能圓滿慈無量，亦能圓滿悲、喜、舍無量；則能圓滿空無邊處定，亦能圓滿識無邊處、無所有處、非想非非想處定；則能圓滿八解脫，亦能圓滿八勝處、九次第定、十遍處；則能圓滿一切三摩地門，亦能圓滿一切陀羅尼門；則能圓滿布施波羅蜜多，亦能圓滿凈戒、安忍、精進、靜慮、般若波羅蜜多；則能圓滿內空，亦能圓滿外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；則能圓滿真如，亦能圓滿法界、法性、不虛妄性、不變異性、平等性、離生性、法定、法住、實際、虛空界、不思議界；則能圓滿五眼，亦能圓滿六神通；則能圓滿佛十力，亦能圓滿四無所畏、四無礙解、十八佛不共法；則能圓滿大慈，亦能圓滿大悲、大喜、大舍；則能圓滿無忘失法，亦能圓滿恒住舍性；則能圓滿一切智，亦能圓滿道相智、一切相智，由此證得一切智智。善現，是菩薩摩訶薩以無性為自性方便力故，覺一切法皆無自性，其中無有想亦復無無想。善現，菩薩摩訶薩應如是修佛隨念，謂于其中尚無少念，況有念佛？  
大般若波羅蜜多經卷第三百七十三 初分三漸次品第六十五之二  
　　“善現，云何菩薩摩訶薩修法隨念？善現，是菩薩摩訶薩修行般若波羅蜜多時，不應思惟善法，不應思惟不善法，不應思惟無記法；不應思惟世間法，不應思惟出世間法；不應思惟有愛染法，不應思惟無愛染法；不應思惟有諍法，不應思惟無諍法；不應思惟圣法，不應思惟非圣法；不應思惟有漏法，不應思惟無漏法；不應思惟欲界系法，不應思惟色界系法，不應思惟無色界系法；不應思惟有墮法，不應思惟無墮法；不應思惟有為法，不應思惟無為法。何以故？善現，如是諸法皆無自性，若法無自性則無所有，若無所有則不可念。所以者何？善現，若無念、無思惟是為法隨念。善現，菩薩摩訶薩修行般若波羅蜜多時，應如是修法隨念，若如是修法隨念，是為菩薩摩訶薩作漸次業、修漸次學、行漸次行。 
　　“善現，是菩薩摩訶薩如是作漸次業、修漸次學、行漸次行時，則能圓滿四念住，亦能圓滿四正斷、四神足、五根、五力、七等覺支、八圣道支；則能圓滿空解脫門，亦能圓滿無相、無愿解脫門；則能圓滿四靜慮，亦能圓滿四無量、四無色定；則能圓滿八解脫，亦能圓滿八勝處、九次第定、十遍處；則能圓滿一切三摩地門，亦能圓滿一切陀羅尼門；則能圓滿布施波羅蜜多，亦能圓滿凈戒、安忍、精進、靜慮、般若波羅蜜多；則能圓滿內空，亦能圓滿外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；則能圓滿真如，亦能圓滿法界、法性、不虛妄性、不變異性、平等性、離生性、法定、法住、實際、虛空界、不思議界；則能圓滿五眼，亦能圓滿六神通；則能圓滿佛十力，亦能圓滿四無所畏、四無礙解、十八佛不共法；則能圓滿大慈，亦能圓滿大悲、大喜、大舍；則能圓滿無忘失法，亦能圓滿恒住舍性；則能圓滿一切智，亦能圓滿道相智、一切相智，由此證得一切智智。 
　　“善現，是菩薩摩訶薩以無性為自性方便力故，覺一切法皆無自性，其中無有想亦復無無想。善現，菩薩摩訶薩應如是修法隨念，謂于其中尚無少念，況有念法？ 
　　“善現，云何菩薩摩訶薩修僧隨念？善現，是菩薩摩訶薩修行般若波羅蜜多時，應作是念：‘佛弟子眾具凈戒蘊、定蘊、慧蘊、解脫蘊、解脫知見蘊，四雙八只補特伽羅，一切皆是無性所顯，皆以無性為其自性，由是因緣不應思惟。’何以故？善現，佛弟子眾皆無自性，若法無自性則無所有，若無所有則不可念。所以者何？善現，若無念、無思惟是為僧隨念。善現，菩薩摩訶薩修行般若波羅蜜多時，應如是修僧隨念，若如是修僧隨念，是為菩薩摩訶薩作漸次業、修漸次學、行漸次行。 
　　“善現，是菩薩摩訶薩如是作漸次業、修漸次學、行漸次行時，則能圓滿四念住，亦能圓滿四正斷、四神足、五根、五力、七等覺支、八圣道支；則能圓滿空解脫門，亦能圓滿無相、無愿解脫門；則能圓滿四靜慮，亦能圓滿四無量、四無色定；則能圓滿八解脫，亦能圓滿八勝處、九次第定、十遍處；則能圓滿一切三摩地門，亦能圓滿一切陀羅尼門；則能圓滿布施波羅蜜多，亦能圓滿凈戒、安忍、精進、靜慮、般若波羅蜜多；則能圓滿內空，亦能圓滿外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；則能圓滿真如，亦能圓滿法界、法性、不虛妄性、不變異性、平等性、離生性、法定、法住、實際、虛空界、不思議界；則能圓滿五眼，亦能圓滿六神通；則能圓滿佛十力，亦能圓滿四無所畏、四無礙解、十八佛不共法；則能圓滿大慈，亦能圓滿大悲、大喜、大舍；則能圓滿無忘失法，亦能圓滿恒住舍性；則能圓滿一切智，亦能圓滿道相智、一切相智，由此證得一切智智。 
　　“善現，是菩薩摩訶薩以無性為自性方便力故，覺一切法皆無自性，其中無有想亦復無無想。善現，菩薩摩訶薩應如是修僧隨念，謂于其中尚無少念，況有念僧？ 
　　“善現，云何菩薩摩訶薩修戒隨念？善現，是菩薩摩訶薩修行般若波羅蜜多時，從初發心乃至安坐妙菩提座，恒住凈戒無缺無隙、無瑕無穢，無所取著，應受供養，智者所贊，妙善受持，妙善究竟，隨順勝定思惟此戒以無性為自性，由是因緣不應思惟。何以故？善現，如是凈戒都無自性，若法無自性則無所有，若無所有則不可念。所以者何？善現，若無念、無思惟是為戒隨念。善現，菩薩摩訶薩修行般若波羅蜜多時，應如是修戒隨念，若如是修戒隨念，是為菩薩摩訶薩作漸次業、修漸次學、行漸次行。 
　　“善現，是菩薩摩訶薩如是作漸次業、修漸次學、行漸次行時，則能圓滿四念住，亦能圓滿四正斷、四神足、五根、五力、七等覺支、八圣道支；則能圓滿空解脫門，亦能圓滿無相、無愿解脫門；則能圓滿四靜慮，亦能圓滿四無量、四無色定；則能圓滿八解脫，亦能圓滿八勝處、九次第定、十遍處；則能圓滿一切三摩地門，亦能圓滿一切陀羅尼門；則能圓滿布施波羅蜜多，亦能圓滿凈戒、安忍、精進、靜慮、般若波羅蜜多；則能圓滿內空，亦能圓滿外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；則能圓滿真如，亦能圓滿法界、法性、不虛妄性、不變異性、平等性、離生性、法定、法住、實際、虛空界、不思議界；則能圓滿五眼，亦能圓滿六神通；則能圓滿佛十力，亦能圓滿四無所畏、四無礙解、十八佛不共法；則能圓滿大慈，亦能圓滿大悲、大喜、大舍；則能圓滿無忘失法，亦能圓滿恒住舍性；則能圓滿一切智，亦能圓滿道相智、一切相智，由此證得一切智智。 
　　“善現，是菩薩摩訶薩以無性為自性方便力故，覺一切法皆無自性，其中無有想亦復無無想。善現，菩薩摩訶薩應如是修戒隨念，謂于其中尚無少念，況有念戒？ 
　　“善現，云何菩薩摩訶薩修舍隨念？善現，是菩薩摩訶薩修行般若波羅蜜多時，以無性為自性方便力故，修舍隨念，若舍財、若舍法俱不起心：‘我施、我不施，我舍、我不舍。’若舍所有身分支節亦不起心：‘我施、我不施，我舍、我不舍。’亦不思惟所舍、所與及舍施福。何以故？善現，如是諸法皆無自性，若法無自性則無所有，若無所有則不可念。所以者何？善現，若無念、無思惟是為舍隨念。善現，菩薩摩訶薩修行般若波羅蜜多時，應如是修舍隨念，若如是修舍隨念，是為菩薩摩訶薩作漸次業、修漸次學、行漸次行。 
　　“善現，是菩薩摩訶薩如是作漸次業、修漸次學、行漸次行時，則能圓滿四念住，亦能圓滿四正斷、四神足、五根、五力、七等覺支、八圣道支；則能圓滿空解脫門，亦能圓滿無相、無愿解脫門；則能圓滿四靜慮，亦能圓滿四無量、四無色定；則能圓滿八解脫，亦能圓滿八勝處、九次第定、十遍處；則能圓滿一切三摩地門，亦能圓滿一切陀羅尼門；則能圓滿布施波羅蜜多，亦能圓滿凈戒、安忍、精進、靜慮、般若波羅蜜多；則能圓滿內空，亦能圓滿外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；則能圓滿真如，亦能圓滿法界、法性、不虛妄性、不變異性、平等性、離生性、法定、法住、實際、虛空界、不思議界；則能圓滿五眼，亦能圓滿六神通；則能圓滿佛十力，亦能圓滿四無所畏、四無礙解、十八佛不共法；則能圓滿大慈，亦能圓滿大悲、大喜、大舍；則能圓滿無忘失法，亦能圓滿恒住舍性；則能圓滿一切智，亦能圓滿道相智、一切相智，由此證得一切智智。 
　　“善現，是菩薩摩訶薩以無性為自性方便力故，覺一切法皆無自性，其中無有想亦復無無想。善現，菩薩摩訶薩應如是修舍隨念，謂于其中尚無少念，況有念舍？ 
　　“善現，云何菩薩摩訶薩修天隨念？善現，是菩薩摩訶薩修行般若波羅蜜多時，以無性為自性方便力故，修天隨念。觀預流等，雖生四大王眾天、或三十三天、或夜摩天、或睹史多天、或樂變化天、或他化自在天，而不可得、不應思惟。觀不還等，雖生色界天或無色界天，而不可得、不應思惟。何以故？善現，如是諸天皆無自性，若法無自性則無所有，若無所有則不可念。所以者何？善現，若無念、無思惟是為天隨念。善現，菩薩摩訶薩修行般若波羅蜜多時，應如是修天隨念，若如是修天隨念，是為菩薩摩訶薩作漸次業、修漸次學、行漸次行。 
　　“善現，是菩薩摩訶薩如是作漸次業、修漸次學、行漸次行時，則能圓滿四念住，亦能圓滿四正斷、四神足、五根、五力、七等覺支、八圣道支；則能圓滿空解脫門，亦能圓滿無相、無愿解脫門；則能圓滿四靜慮，亦能圓滿四無量、四無色定；則能圓滿八解脫，亦能圓滿八勝處、九次第定、十遍處；則能圓滿一切三摩地門，亦能圓滿一切陀羅尼門；則能圓滿布施波羅蜜多，亦能圓滿凈戒、安忍、精進、靜慮、般若波羅蜜多；則能圓滿內空，亦能圓滿外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；則能圓滿真如，亦能圓滿法界、法性、不虛妄性、不變異性、平等性、離生性、法定、法住、實際、虛空界、不思議界；則能圓滿五眼，亦能圓滿六神通；則能圓滿佛十力，亦能圓滿四無所畏、四無礙解、十八佛不共法；則能圓滿大慈，亦能圓滿大悲、大喜、大舍；則能圓滿無忘失法，亦能圓滿恒住舍性；則能圓滿一切智，亦能圓滿道相智、一切相智，由此證得一切智智。 
　　“善現，是菩薩摩訶薩以無性為自性方便力故，覺一切法皆無自性，其中無有想亦復無無想。善現，菩薩摩訶薩應如是修天隨念，謂于其中尚無少念，況有念天？善現，是為菩薩摩訶薩依修六隨念作漸次業、修漸次學、行漸次行。 
　　“復次，善現，菩薩摩訶薩修行般若波羅蜜多時，為欲圓滿作漸次業、修漸次學、行漸次行，以無性為自性方便力故，應學內空，應學外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；以無性為自性方便力故，應學真如，應學法界、法性、不虛妄性、不變異性、平等性、離生性、法定、法住、實際、虛空界、不思議界；以無性為自性方便力故，應學四念住，應學四正斷、四神足、五根、五力、七等覺支、八圣道支；以無性為自性方便力故，應學苦圣諦，應學集、滅、道圣諦；以無性為自性方便力故，應學四靜慮，應學四無量、四無色定；以無性為自性方便力故，應學八解脫、應學八勝處、九次第定、十遍處；以無性為自性方便力故，應學空解脫門，應學無相、無愿解脫門；以無性為自性方便力故，應學布施波羅蜜多，應學凈戒、安忍、精進、靜慮、般若、方便善巧、愿、力、智波羅蜜多；以無性為自性方便力故，應學極喜地，應學離垢地、發光地、焰慧地、極難勝地、現前地、遠行地、不動地、善慧地、法云地；以無性為自性方便力故，應學五眼，應學六神通；以無性為自性方便力故，應學佛十力，應學四無所畏、四無礙解、十八佛不共法；以無性為自性方便力故，應學大慈，應學大悲、大喜、大舍；以無性為自性方便力故，應學無忘失法，應學恒住舍性；以無性為自性方便力故，應學一切智，應學道相智、一切相智；以無性為自性方便力故，應學一切三摩地門，應學一切陀羅尼門。 
　　“善現，是菩薩摩訶薩如是修學菩提道時，學一切法皆以無性為其自性，于中尚無少念可得，況有念色，念受、想、行、識？況有念眼處，念耳、鼻、舌、身、意處？況有念色處，念聲、香、味、觸、法處？況有念眼界，念耳、鼻、舌、身、意界？況有念色界，念聲、香、味、觸、法界？況有念眼識界，念耳、鼻、舌、身、意識界？況有念眼觸，念耳、鼻、舌、身、意觸？況有念眼觸為緣所生諸受，念耳、鼻、舌、身、意觸為緣所生諸受？況有念地界，念水、火、風、空、識界？況有念因緣，念等無間緣、所緣緣、增上緣？況有念無明，念行、識、名色、六處、觸、受、愛、取、有、生、老死愁嘆苦憂惱？況有念布施波羅蜜多，念凈戒、安忍、精進、靜慮、般若波羅蜜多？況有念內空，念外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空？況有念四念住，念四正斷、四神足、五根、五力、七等覺支、八圣道支？況有念苦圣諦，念集、滅、道圣諦？況有念四靜慮，念四無量、四無色定？況有念八解脫，念八勝處、九次第定、十遍處？況有念一切三摩地門，念一切陀羅尼門？況有念空解脫門，念無相、無愿解脫門？況有念極喜地，念離垢地、發光地、焰慧地、極難勝地、現前地、遠行地、不動地、善慧地、法云地？況有念五眼，念六神通？況有念佛十力，念四無所畏、四無礙解、十八佛不共法？況有念大慈，念大悲、大喜、大舍？況有念無忘失法，念恒住舍性？況有念一切智，念道相智、一切相智？況有念預流果，念一來、不還、阿羅漢果、獨覺菩提？況有念一切菩薩摩訶薩行，念諸佛無上正等菩提？如是諸念及所念法，若少有實無有是處。 
　　“善現，如是菩薩摩訶薩修行般若波羅蜜多時，雖作漸次業、修漸次學、行漸次行，而于其中所有一切心所行業、心所行學、心所行行皆悉不轉，以一切法皆以無性為自性故。”  
　　爾時，具壽善現白佛言：“世尊，若一切法皆以無性為自性者，則應無色，亦無受、想、行、識；應無眼處，亦無耳、鼻、舌、身、意處；應無色處，亦無聲、香、味、觸、法處；應無眼界，亦無耳、鼻、舌、身、意界；應無色界，亦無聲、香、味、觸、法界；應無眼識界，亦無耳、鼻、舌、身、意識界；應無眼觸，亦無耳、鼻、舌、身、意觸；應無眼觸為緣所生諸受，亦無耳、鼻、舌、身、意觸為緣所生諸受；應無地界，亦無水、火、風、空、識界；應無因緣，亦無等無間緣、所緣緣、增上緣；應無無明，亦無行、識、名色、六處、觸、受、愛、取、有、生、老死愁嘆苦憂惱；應無布施波羅蜜多，亦無凈戒、安忍、精進、靜慮、般若波羅蜜多；應無內空，亦無外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；應無四念住，亦無四正斷、四神足、五根、五力、七等覺支、八圣道支；應無苦圣諦，亦無集、滅、道圣諦；應無四靜慮，亦無四無量、四無色定；應無八解脫，亦無八勝處、九次第定、十遍處；應無一切三摩地門，亦無一切陀羅尼門；應無空解脫門，亦無無相、無愿解脫門；應無極喜地，亦無離垢地、發光地、焰慧地、極難勝地、現前地、遠行地、不動地、善慧地、法云地；應無五眼，亦無六神通；應無佛十力，亦無四無所畏、四無礙解、十八佛不共法；應無大慈，亦無大悲、大喜、大舍；應無無忘失法，亦無恒住舍性；應無一切智，亦無道相智、一切相智；應無預流果，亦無一來、不還、阿羅漢果、獨覺菩提；應無一切菩薩摩訶薩行，亦無諸佛無上正等菩提；應無佛，亦無法、僧；應無道，亦無果；應無雜染，亦無清凈；應無行，亦無得、無現觀，乃至一切法皆應是無。” 
　　佛言：“善現，于汝意云何？于一切法皆以無性為自性中，有性、無性為可得不？” 
　　善現答言：“不也，世尊。不也，善逝。于一切法皆以無性為自性中，有性、無性俱不可得。” 
　　佛言：“善現，若一切法皆以無性為自性中，有性、無性俱不可得，云何汝今可為是問：若一切法皆以無性為自性者，則應無色，亦無受、想、行、識；應無眼處，亦無耳、鼻、舌、身、意處；應無色處，亦無聲、香、味、觸、法處；應無眼界，亦無耳、鼻、舌、身、意界；應無色界，亦無聲、香、味、觸、法界；應無眼識界，亦無耳、鼻、舌、身、意識界；應無眼觸，亦無耳、鼻、舌、身、意觸；應無眼觸為緣所生諸受，亦無耳、鼻、舌、身、意觸為緣所生諸受；應無地界，亦無水、火、風、空、識界；應無因緣，亦無等無間緣、所緣緣、增上緣；應無無明，亦無行、識、名色、六處、觸、受、愛、取、有、生、老死愁嘆苦憂惱；應無布施波羅蜜多，亦無凈戒、安忍、精進、靜慮、般若波羅蜜多；應無內空，亦無外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；應無四念住，亦無四正斷、四神足、五根、五力、七等覺支、八圣道支；應無苦圣諦，亦無集、滅、道圣諦；應無四靜慮，亦無四無量、四無色定；應無八解脫，亦無八勝處、九次第定、十遍處；應無一切三摩地門，亦無一切陀羅尼門；應無空解脫門，亦無無相、無愿解脫門；應無極喜地，亦無離垢地、發光地、焰慧地、極難勝地、現前地、遠行地、不動地、善慧地、法云地；應無五眼，亦無六神通；應無佛十力，亦無四無所畏、四無礙解、十八佛不共法；應無大慈，亦無大悲、大喜、大舍；應無無忘失法，亦無恒住舍性；應無一切智，亦無道相智、一切相智；應無預流果，亦無一來、不還、阿羅漢果、獨覺菩提；應無一切菩薩摩訶薩行，亦無諸佛無上正等菩提；應無佛，亦無法、僧；應無道，亦無果；應無雜染，亦無清凈；應無行，亦無得、無現觀，乃至一切法皆應是無？”  
　　時，具壽善現白佛言：“世尊，我于是法無惑無疑，然當來世有苾芻等或求聲聞乘、或求獨覺乘、或求菩薩摩訶薩乘，彼作是說：‘佛說一切法皆以無性為其自性，若一切法皆以無性為自性者，誰染？誰凈？誰縛？誰解？’彼于染、凈及于縛、解不了知故，破戒、破見、破威儀、破凈命，由破戒、見、威儀、凈命，當墮地獄、傍生、鬼界受諸劇苦，輪回生死難得解脫。我觀未來當有如是可怖畏事，故問如來、應、正等覺如是深義，然我于此無惑無疑。” 
　　佛言：“善現，善哉！善哉！如是，如是，如汝所說，于一切法皆以無性為自性中，有性、無性俱不可得，不應于此執有無性。”  初分無相無得品第六十六之一  
　　爾時，具壽善現白佛言：“世尊，若一切法皆以無性為自性者，菩薩摩訶薩見何等義，為欲利樂諸有情故，求趣無上正等菩提？” 
　　佛言：“善現，以一切法皆以無性為自性故，菩薩摩訶薩為欲利樂諸有情故，求趣無上正等菩提。何以故？善現，諸有情類具斷、常見，住有所得難可調伏，愚癡顛倒難可解脫。善現，住有所得者由有所得想，無得、無現觀，亦無無上正等菩提。” 
　　具壽善現白佛言：“世尊，無所得者為有得、有現觀、有無上正等菩提不？” 
　　佛言：“善現，若無所得即是得、即是現觀、即是無上正等菩提，以不壞法界故。善現，若有于是無所得中欲有所得，欲得現觀，欲得無上正等菩提，當知彼為欲壞法界。” 
　　具壽善現復白佛言：“世尊，若無所得即是得、即是現觀、即是無上正等菩提，無所得中無得、無現觀，亦無無上正等菩提者，云何得有菩薩摩訶薩極喜地、離垢地、發光地、焰慧地、極難勝地、現前地、遠行地、不動地、善慧地、法云地？云何得有菩薩摩訶薩無生法忍？云何得有異熟生神通？云何得有異熟生布施、凈戒、安忍、精進、靜慮、般若波羅蜜多？云何得有菩薩摩訶薩安住如是異熟生法，成熟有情、嚴凈佛土，于諸佛所恭敬供養上妙飲食、衣服、花鬘、涂散等香、車乘、瓔珞、寶幢、幡蓋、房舍、臥具、伎樂、燈明，及余種種人天資具所獲善根，乃至無上正等菩提與果無盡，展轉乃至般涅槃后，自設利羅及諸弟子，猶得種種供養恭敬，善根勢力仍未滅盡？” 
　　佛言：“善現，以一切法無所得故，得有菩薩摩訶薩極喜地、離垢地、發光地、焰慧地、極難勝地、現前地、遠行地、不動地、善慧地、法云地，即由此故得有菩薩摩訶薩無生法忍，即由此故得有異熟生神通，即由此故得有異熟生布施、凈戒、安忍、精進、靜慮、般若波羅蜜多，即由此故得有菩薩摩訶薩安住如是異熟生法，成熟有情、嚴凈佛土，于諸佛所恭敬供養上妙飲食、衣服、花鬘、涂散等香、車乘、瓔珞、寶幢、幡蓋、房舍、臥具、伎樂、燈明，及余種種人天資具，乃至無上正等菩提，所獲善根與果無盡，展轉乃至般涅槃后，自設利羅及諸弟子，猶得種種供養恭敬，善根勢力仍未滅盡。”  
　　爾時，具壽善現白佛言：“世尊，若一切法皆無所得，布施、凈戒、安忍、精進、靜慮、般若波羅蜜多及諸神通有何差別？” 
　　佛言：“善現，無所得者，布施、凈戒、安忍、精進、靜慮、般若波羅蜜多及諸神通皆無差別。為欲令彼有所得者離染著故，方便宣說布施、凈戒、安忍、精進、靜慮、般若波羅蜜多及諸神通有差別相。” 
　　具壽善現復白佛言：“世尊，何因緣故無所得者，布施、凈戒、安忍、精進、靜慮、般若波羅蜜多及諸神通皆無差別？” 
　　佛言：“善現，菩薩摩訶薩修行般若波羅蜜多時，不得布施，不得施者，不得受者，不得所施而行布施，不得凈戒而護凈戒，不得安忍而修安忍，不得精進而修精進，不得靜慮而修靜慮，不得般若而修般若，不得神通而修神通；不得四念住而修四念住，不得四正斷、四神足、五根、五力、七等覺支、八圣道支而修四正斷、四神足、五根、五力、七等覺支、八圣道支；不得空解脫門而修空解脫門，不得無相、無愿解脫門而修無相、無愿解脫門；不得四靜慮而修四靜慮，不得四無量、四無色定而修四無量、四無色定；不得八解脫而修八解脫，不得八勝處、九次第定、十遍處而修八勝處、九次第定、十遍處；不得一切三摩地門而修一切三摩地門，不得一切陀羅尼門而修一切陀羅尼門；不得菩薩十地而修菩薩十地；不得五眼而修五眼；不得佛十力而修佛十力，不得四無所畏、四無礙解、十八佛不共法而修四無所畏、四無礙解、十八佛不共法；不得大慈而修大慈，不得大悲、大喜、大舍而修大悲、大喜、大舍；不得無忘失法而修無忘失法，不得恒住舍性而修恒住舍性；不得一切智而修一切智，不得道相智、一切相智而修道相智、一切相智，不得有情而成熟有情，不得佛土而嚴凈佛土；不得一切佛法而證無上正等菩提。 
　　“善現，菩薩摩訶薩應行如是無所得般若波羅蜜多。善現，若菩薩摩訶薩能行如是無所得般若波羅蜜多，一切惡魔及彼眷屬皆不能壞。”  
　　爾時，具壽善現白佛言：“世尊，云何菩薩摩訶薩修行般若波羅蜜多時，一心具攝布施、凈戒、安忍、精進、靜慮、般若波羅蜜多，亦能具攝四靜慮、四無量、四無色定，亦能具攝四念住、四正斷、四神足、五根、五力、七等覺支、八圣道支，亦能具攝空、無相、無愿解脫門，亦能具攝苦、集、滅、道圣諦，亦能具攝八解脫、八勝處、九次第定、十遍處，亦能具攝一切三摩地門、一切陀羅尼門，亦能具攝內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦能具攝真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦能具攝五眼、六神通，亦能具攝佛十力、四無所畏、四無礙解、十八佛不共法，亦能具攝大慈、大悲、大喜、大舍，亦能具攝無忘失法、恒住舍性，亦能具攝一切智、道相智、一切相智，亦能具攝三十二大士相、八十隨好？” 
　　佛告善現：“若菩薩摩訶薩修行般若波羅蜜多時，所行布施波羅蜜多，不離般若波羅蜜多，皆為般若波羅蜜多之所攝受；所行凈戒、安忍、精進、靜慮、般若波羅蜜多，不離般若波羅蜜多，皆為般若波羅蜜多之所攝受。所修四靜慮，不離般若波羅蜜多，皆為般若波羅蜜多之所攝受；所修四無量、四無色定，不離般若波羅蜜多，皆為般若波羅蜜多之所攝受。所修四念住，不離般若波羅蜜多，皆為般若波羅蜜多之所攝受；所修四正斷、四神足、五根、五力、七等覺支、八圣道支，不離般若波羅蜜多，皆為般若波羅蜜多之所攝受。所修空解脫門，不離般若波羅蜜多，皆為般若波羅蜜多之所攝受；所修無相、無愿解脫門，不離般若波羅蜜多，皆為般若波羅蜜多之所攝受。所住苦圣諦，不離般若波羅蜜多，皆為般若波羅蜜多之所攝受；所住集、滅、道圣諦，不離般若波羅蜜多，皆為般若波羅蜜多之所攝受。所修八解脫，不離般若波羅蜜多，皆為般若波羅蜜多之所攝受；所修八勝處、九次第定、十遍處，不離般若波羅蜜多，皆為般若波羅蜜多之所攝受。所修一切三摩地門，不離般若波羅蜜多，皆為般若波羅蜜多之所攝受；所修一切陀羅尼門，不離般若波羅蜜多，皆為般若波羅蜜多之所攝受。  
大般若波羅蜜多經卷第三百七十四 初分無相無得品第六十六之二  
　　“所住內空，不離般若波羅蜜多，皆為般若波羅蜜多之所攝受；所住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，不離般若波羅蜜多，皆為般若波羅蜜多之所攝受。所住真如，不離般若波羅蜜多，皆為般若波羅蜜多之所攝受；所住法界、法性、不虛妄性、不變異性、平等性、離生性、法定、法住、實際、虛空界、不思議界，不離般若波羅蜜多，皆為般若波羅蜜多之所攝受。所修五眼，不離般若波羅蜜多，皆為般若波羅蜜多之所攝受；所修六神通，不離般若波羅蜜多，皆為般若波羅蜜多之所攝受。所修佛十力，不離般若波羅蜜多，皆為般若波羅蜜多之所攝受；所修四無所畏、四無礙解、十八佛不共法，不離般若波羅蜜多，皆為般若波羅蜜多之所攝受。所修大慈，不離般若波羅蜜多，皆為般若波羅蜜多之所攝受；所修大悲、大喜、大舍，不離般若波羅蜜多，皆為般若波羅蜜多之所攝受。所修無忘失法，不離般若波羅蜜多，皆為般若波羅蜜多之所攝受；所修恒住舍性，不離般若波羅蜜多，皆為般若波羅蜜多之所攝受。所修一切智，不離般若波羅蜜多，皆為般若波羅蜜多之所攝受；所修道相智、一切相智，不離般若波羅蜜多，皆為般若波羅蜜多之所攝受。所引三十二大士相，不離般若波羅蜜多，皆為般若波羅蜜多之所攝受；所引八十隨好，不離般若波羅蜜多，皆為般若波羅蜜多之所攝受。 
　　“善現，如是菩薩摩訶薩修行般若波羅蜜多時，一剎那心則能具攝布施、凈戒、安忍、精進、靜慮、般若波羅蜜多，亦能具攝四靜慮、四無量、四無色定，亦能具攝四念住、四正斷、四神足、五根、五力、七等覺支、八圣道支，亦能具攝空、無相、無愿解脫門，亦能具攝苦、集、滅、道圣諦，亦能具攝八解脫、八勝處、九次第定、十遍處，亦能具攝一切三摩地門、一切陀羅尼門，亦能具攝內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦能具攝真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦能具攝五眼、六神通，亦能具攝佛十力、四無所畏、四無礙解、十八佛不共法，亦能具攝大慈、大悲、大喜、大舍，亦能具攝無忘失法、恒住舍性，亦能具攝一切智、道相智、一切相智，亦能具攝三十二大士相、八十隨好。”  
　　具壽善現白佛言：“世尊，云何菩薩摩訶薩修行般若波羅蜜多時，諸有所作不離般若波羅蜜多，常為般若波羅蜜多所攝受故，一剎那心則能具攝布施、凈戒、安忍、精進、靜慮、般若波羅蜜多，亦能具攝四靜慮、四無量、四無色定，亦能具攝四念住、四正斷、四神足、五根、五力、七等覺支、八圣道支，亦能具攝空、無相、無愿解脫門，亦能具攝苦、集、滅、道圣諦，亦能具攝八解脫、八勝處、九次第定、十遍處，亦能具攝一切三摩地門、一切陀羅尼門，亦能具攝內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦能具攝真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦能具攝五眼、六神通，亦能具攝佛十力、四無所畏、四無礙解、十八佛不共法，亦能具攝大慈、大悲、大喜、大舍，亦能具攝無忘失法、恒住舍性，亦能具攝一切智、道相智、一切相智，亦能具攝三十二大士相、八十隨好？” 
　　佛告善現：“諸菩薩摩訶薩修行般若波羅蜜多時，所行布施波羅蜜多，皆為般若波羅蜜多所攝受故，遠離二想；所行凈戒、安忍、精進、靜慮、般若波羅蜜多，皆為般若波羅蜜多所攝受故，遠離二想。所修四靜慮，皆為般若波羅蜜多所攝受故，遠離二想；所修四無量、四無色定，皆為般若波羅蜜多所攝受故，遠離二想。所修四念住，皆為般若波羅蜜多所攝受故，遠離二想；所修四正斷、四神足、五根、五力、七等覺支、八圣道支，皆為般若波羅蜜多所攝受故，遠離二想。所修空解脫門，皆為般若波羅蜜多所攝受故，遠離二想；所修無相、無愿解脫門，皆為般若波羅蜜多所攝受故，遠離二想。所住苦圣諦，皆為般若波羅蜜多所攝受故，遠離二想；所住集、滅、道圣諦，皆為般若波羅蜜多所攝受故，遠離二想。所修八解脫，皆為般若波羅蜜多所攝受故，遠離二想；所修八勝處、九次第定、十遍處，皆為般若波羅蜜多所攝受故，遠離二想。所修一切三摩地門，皆為般若波羅蜜多所攝受故，遠離二想；所修一切陀羅尼門，皆為般若波羅蜜多所攝受故，遠離二想。所住內空，皆為般若波羅蜜多所攝受故，遠離二想；所住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，皆為般若波羅蜜多所攝受故，遠離二想。所住真如，皆為般若波羅蜜多所攝受故，遠離二想；所住法界、法性、不虛妄性、不變異性、平等性、離生性、法定、法住、實際、虛空界、不思議界，皆為般若波羅蜜多所攝受故，遠離二想。所修五眼，皆為般若波羅蜜多所攝受故，遠離二想；所修六神通，皆為般若波羅蜜多所攝受故，遠離二想。所修佛十力，皆為般若波羅蜜多所攝受故，遠離二想；所修四無所畏、四無礙解、十八佛不共法，皆為般若波羅蜜多所攝受故，遠離二想。所修大慈，皆為般若波羅蜜多所攝受故，遠離二想；所修大悲、大喜、大舍，皆為般若波羅蜜多所攝受故，遠離二想。所修無忘失法，皆為般若波羅蜜多所攝受故，遠離二想；所修恒住舍性，皆為般若波羅蜜多所攝受故，遠離二想。所修一切智，皆為般若波羅蜜多所攝受故，遠離二想；所修道相智、一切相智，皆為般若波羅蜜多所攝受故，遠離二想。所引三十二大士相，皆為般若波羅蜜多所攝受故，遠離二想；所引八十隨好，皆為般若波羅蜜多所攝受故，遠離二想。”  
　　具壽善現白佛言：“世尊，云何菩薩摩訶薩修行般若波羅蜜多時，雖行布施波羅蜜多而無二想，雖行凈戒、安忍、精進、靜慮、般若波羅蜜多而無二想？雖修四靜慮而無二想，雖修四無量、四無色定而無二想？雖修四念住而無二想，雖修四正斷、四神足、五根、五力、七等覺支、八圣道支而無二想？雖修空解脫門而無二想，雖修無相、無愿解脫門而無二想？雖住苦圣諦而無二想，雖住集、滅、道圣諦而無二想？雖修八解脫而無二想，雖修八勝處、九次第定、十遍處而無二想？雖修一切三摩地門而無二想，雖修一切陀羅尼門而無二想？雖住內空而無二想，雖住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而無二想？雖住真如而無二想，雖住法界、法性、不虛妄性、不變異性、平等性、離生性、法定、法住、實際、虛空界、不思議界而無二想？雖修五眼而無二想，雖修六神通而無二想？雖修佛十力而無二想，雖修四無所畏、四無礙解、十八佛不共法而無二想？雖修大慈而無二想，雖修大悲、大喜、大舍而無二想？雖修無忘失法而無二想，雖修恒住舍性而無二想？雖修一切智而無二想，雖修道相智、一切相智而無二想？雖引三十二大士相而無二想，雖引八十隨好而無二想？” 
　　佛告善現：“菩薩摩訶薩修行般若波羅蜜多時，為欲圓滿布施波羅蜜多故，即于布施波羅蜜多中，攝受一切布施、凈戒、安忍、精進、靜慮、般若波羅蜜多而行布施，攝受一切四靜慮、四無量、四無色定而行布施，攝受一切四念住、四正斷、四神足、五根、五力、七等覺支、八圣道支而行布施，攝受一切空、無相、無愿解脫門而行布施，攝受一切苦、集、滅、道圣諦而行布施，攝受一切八解脫、八勝處、九次第定、十遍處而行布施，攝受一切三摩地門、陀羅尼門而行布施，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而行布施，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而行布施，攝受一切五眼、六神通而行布施，攝受一切佛十力、四無所畏、四無礙解、十八佛不共法而行布施，攝受一切大慈、大悲、大喜、大舍而行布施，攝受一切無忘失法、恒住舍性而行布施，攝受一切一切智、道相智、一切相智而行布施，攝受一切三十二大士相、八十隨好而行布施，由是因緣而無二想。 
　　“善現，菩薩摩訶薩修行般若波羅蜜多時，為欲圓滿凈戒、安忍、精進、靜慮、般若波羅蜜多故，即于凈戒乃至般若波羅蜜多中，攝受一切布施乃至般若波羅蜜多而行凈戒乃至般若波羅蜜多，攝受一切四靜慮、四無量、四無色定而行凈戒乃至般若波羅蜜多，攝受一切四念住、四正斷、四神足、五根、五力、七等覺支、八圣道支而行凈戒乃至般若波羅蜜多，攝受一切空、無相、無愿解脫門而行凈戒乃至般若波羅蜜多，攝受一切苦、集、滅、道圣諦而行凈戒乃至般若波羅蜜多，攝受一切八解脫、八勝處、九次第定、十遍處而行凈戒乃至般若波羅蜜多，攝受一切三摩地門、陀羅尼門而行凈戒乃至般若波羅蜜多，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而行凈戒乃至般若波羅蜜多，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而行凈戒乃至般若波羅蜜多，攝受一切五眼、六神通而行凈戒乃至般若波羅蜜多，攝受一切佛十力、四無所畏、四無礙解、十八佛不共法而行凈戒乃至般若波羅蜜多，攝受一切大慈、大悲、大喜、大舍而行凈戒乃至般若波羅蜜多，攝受一切無忘失法、恒住舍性而行凈戒乃至般若波羅蜜多，攝受一切一切智、道相智、一切相智而行凈戒乃至般若波羅蜜多，攝受一切三十二大士相、八十隨好而行凈戒乃至般若波羅蜜多，由是因緣而無二想。 
　　“善現，菩薩摩訶薩修行般若波羅蜜多時，為欲圓滿四靜慮故，即于四靜慮中，攝受一切布施、凈戒、安忍、精進、靜慮、般若波羅蜜多而修四靜慮，攝受一切四靜慮、四無量、四無色定而修四靜慮，攝受一切四念住、四正斷、四神足、五根、五力、七等覺支、八圣道支而修四靜慮，攝受一切空、無相、無愿解脫門而修四靜慮，攝受一切苦、集、滅、道圣諦而修四靜慮，攝受一切八解脫、八勝處、九次第定、十遍處而修四靜慮，攝受一切三摩地門、陀羅尼門而修四靜慮，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修四靜慮，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修四靜慮，攝受一切五眼、六神通而修四靜慮，攝受一切佛十力、四無所畏、四無礙解、十八佛不共法而修四靜慮，攝受一切大慈、大悲、大喜、大舍而修四靜慮，攝受一切無忘失法、恒住舍性而修四靜慮，攝受一切一切智、道相智、一切相智而修四靜慮，攝受一切三十二大士相、八十隨好而修四靜慮，由是因緣而無二想。 
　　“善現，菩薩摩訶薩修行般若波羅蜜多時，為欲圓滿四無量、四無色定故，即于四無量、四無色定中，攝受一切布施、凈戒、安忍、精進、靜慮、般若波羅蜜多而修四無量、四無色定，攝受一切四靜慮、四無量、四無色定而修四無量、四無色定，攝受一切四念住、四正斷、四神足、五根、五力、七等覺支、八圣道支而修四無量、四無色定，攝受一切空、無相、無愿解脫門而修四無量、四無色定，攝受一切苦、集、滅、道圣諦而修四無量、四無色定，攝受一切八解脫、八勝處、九次第定、十遍處而修四無量、四無色定，攝受一切三摩地門、陀羅尼門而修四無量、四無色定，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修四無量、四無色定，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修四無量、四無色定，攝受一切五眼、六神通而修四無量、四無色定，攝受一切佛十力、四無所畏、四無礙解、十八佛不共法而修四無量、四無色定，攝受一切大慈、大悲、大喜、大舍而修四無量、四無色定，攝受一切無忘失法、恒住舍性而修四無量、四無色定，攝受一切一切智、道相智、一切相智而修四無量、四無色定，攝受一切三十二大士相、八十隨好而修四無量、四無色定，由是因緣而無二想。 
　　“善現，菩薩摩訶薩修行般若波羅蜜多時，為欲圓滿四念住故，即于四念住中，攝受一切布施、凈戒、安忍、精進、靜慮、般若波羅蜜多而修四念住，攝受一切四靜慮、四無量、四無色定而修四念住，攝受一切四念住、四正斷、四神足、五根、五力、七等覺支、八圣道支而修四念住，攝受一切空、無相、無愿解脫門而修四念住，攝受一切苦、集、滅、道圣諦而修四念住，攝受一切八解脫、八勝處、九次第定、十遍處而修四念住，攝受一切三摩地門、陀羅尼門而修四念住，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修四念住，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修四念住，攝受一切五眼、六神通而修四念住，攝受一切佛十力、四無所畏、四無礙解、十八佛不共法而修四念住，攝受一切大慈、大悲、大喜、大舍而修四念住，攝受一切無忘失法、恒住舍性而修四念住，攝受一切一切智、道相智、一切相智而修四念住，攝受一切三十二大士相、八十隨好而修四念住，由是因緣而無二想。 
　　“善現，菩薩摩訶薩修行般若波羅蜜多時，為欲圓滿四正斷、四神足、五根、五力、七等覺支、八圣道支故，即于四正斷乃至八圣道支中，攝受一切布施、凈戒、安忍、精進、靜慮、般若波羅蜜多而修四正斷乃至八圣道支，攝受一切四靜慮、四無量、四無色定而修四正斷乃至八圣道支，攝受一切四念住、四正斷、四神足、五根、五力、七等覺支、八圣道支而修四正斷乃至八圣道支，攝受一切空、無相、無愿解脫門而修四正斷乃至八圣道支，攝受一切苦、集、滅、道圣諦而修四正斷乃至八圣道支，攝受一切八解脫、八勝處、九次第定、十遍處而修四正斷乃至八圣道支，攝受一切三摩地門、陀羅尼門而修四正斷乃至八圣道支，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修四正斷乃至八圣道支，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修四正斷乃至八圣道支，攝受一切五眼、六神通而修四正斷乃至八圣道支，攝受一切佛十力、四無所畏、四無礙解、十八佛不共法而修四正斷乃至八圣道支，攝受一切大慈、大悲、大喜、大舍而修四正斷乃至八圣道支，攝受一切一切智、道相智、一切相智而修四正斷乃至八圣道支，攝受一切三十二大士相、八十隨好而修四正斷乃至八圣道支，由是因緣而無二想。 
　　“善現，菩薩摩訶薩修行般若波羅蜜多時，為欲圓滿空解脫門故，即于空解脫門中，攝受一切布施、凈戒、安忍、精進、靜慮、般若波羅蜜多而修空解脫門，攝受一切四靜慮、四無量、四無色定而修空解脫門，攝受一切四念住、四正斷、四神足、五根、五力、七等覺支、八圣道支而修空解脫門，攝受一切空、無相、無愿解脫門而修空解脫門，攝受一切苦、集、滅、道圣諦而修空解脫門，攝受一切八解脫、八勝處、九次第定、十遍處而修空解脫門，攝受一切三摩地門、陀羅尼門而修空解脫門，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修空解脫門，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修空解脫門，攝受一切五眼、六神通而修空解脫門，攝受一切佛十力、四無所畏、四無礙解、十八佛不共法而修空解脫門，攝受一切大慈、大悲、大喜、大舍而修空解脫門，攝受一切無忘失法、恒住舍性而修空解脫門，攝受一切一切智、道相智、一切相智而修空解脫門，攝受一切三十二大士相、八十隨好而修空解脫門，由是因緣而無二想。 
　　“善現，菩薩摩訶薩修行般若波羅蜜多時，為欲圓滿無相、無愿解脫門故，即于無相、無愿解脫門中，攝受一切布施、凈戒、安忍、精進、靜慮、般若波羅蜜多而修無相、無愿解脫門，攝受一切四靜慮、四無量、四無色定而修無相、無愿解脫門，攝受一切四念住、四正斷、四神足、五根、五力、七等覺支、八圣道支而修無相、無愿解脫門，攝受一切空、無相、無愿解脫門而修無相、無愿解脫門，攝受一切苦、集、滅、道圣諦而修無相、無愿解脫門，攝受一切八解脫、八勝處、九次第定、十遍處而修無相、無愿解脫門，攝受一切三摩地門、陀羅尼門而修無相、無愿解脫門，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修無相、無愿解脫門，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修無相、無愿解脫門，攝受一切五眼、六神通而修無相、無愿解脫門，攝受一切佛十力、四無所畏、四無礙解、十八佛不共法而修無相、無愿解脫門，攝受一切大慈、大悲、大喜、大舍而修無相、無愿解脫門，攝受一切無忘失法、恒住舍性而修無相、無愿解脫門，攝受一切一切智、道相智、一切相智而修無相、無愿解脫門，攝受一切三十二大士相、八十隨好而修無相、無愿解脫門，由是因緣而無二想。 
　　“善現，菩薩摩訶薩修行般若波羅蜜多時，為欲圓滿苦圣諦故，即于苦圣諦中，攝受一切布施、凈戒、安忍、精進、靜慮、般若波羅蜜多而住苦圣諦，攝受一切四靜慮、四無量、四無色定而住苦圣諦，攝受一切四念住、四正斷、四神足、五根、五力、七等覺支、八圣道支而住苦圣諦，攝受一切空、無相、無愿解脫門而住苦圣諦，攝受一切苦、集、滅、道圣諦而住苦圣諦，攝受一切八解脫、八勝處、九次第定、十遍處而住苦圣諦，攝受一切三摩地門、陀羅尼門而住苦圣諦，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而住苦圣諦，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而住苦圣諦，攝受一切五眼、六神通而住苦圣諦，攝受一切佛十力、四無所畏、四無礙解、十八佛不共法而住苦圣諦，攝受一切大慈、大悲、大喜、大舍而住苦圣諦，攝受一切無忘失法、恒住舍性而住苦圣諦，攝受一切一切智、道相智、一切相智而住苦圣諦，攝受一切三十二大士相、八十隨好而住苦圣諦，由是因緣而無二想。 
　　“善現，菩薩摩訶薩修行般若波羅蜜多時，為欲圓滿集、滅、道圣諦故，即于集、滅、道圣諦中，攝受一切布施、凈戒、安忍、精進、靜慮、般若波羅蜜多而住集、滅、道圣諦，攝受一切四靜慮、四無量、四無色定而住集、滅、道圣諦，攝受一切四念住、四正斷、四神足、五根、五力、七等覺支、八圣道支而住集、滅、道圣諦，攝受一切空、無相、無愿解脫門而住集、滅、道圣諦，攝受一切苦、集、滅、道圣諦而住集、滅、道圣諦，攝受一切八解脫、八勝處、九次第定、十遍處而住集、滅、道圣諦，攝受一切三摩地門、陀羅尼門而住集、滅、道圣諦，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而住集、滅、道圣諦，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而住集、滅、道圣諦，攝受一切五眼、六神通而住集、滅、道圣諦，攝受一切佛十力、四無所畏、四無礙解、十八佛不共法而住集、滅、道圣諦，攝受一切大慈、大悲、大喜、大舍而住集、滅、道圣諦，攝受一切無忘失法、恒住舍性而住集、滅、道圣諦，攝受一切一切智、道相智、一切相智而住集、滅、道圣諦，攝受一切三十二大士相、八十隨好而住集、滅、道圣諦，由是因緣而無二想。 
　　“善現，菩薩摩訶薩修行般若波羅蜜多時，為欲圓滿八解脫故，即于八解脫中，攝受一切布施、凈戒、安忍、精進、靜慮、般若波羅蜜多而修八解脫，攝受一切四靜慮、四無量、四無色定而修八解脫，攝受一切四念住、四正斷、四神足、五根、五力、七等覺支、八圣道支而修八解脫，攝受一切空、無相、無愿解脫門而修八解脫，攝受一切苦、集、滅、道圣諦而修八解脫，攝受一切八解脫、八勝處、九次第定、十遍處而修八解脫，攝受一切三摩地門、陀羅尼門而修八解脫，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修八解脫，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修八解脫，攝受一切五眼、六神通而修八解脫，攝受一切佛十力、四無所畏、四無礙解、十八佛不共法而修八解脫，攝受一切大慈、大悲、大喜、大舍而修八解脫，攝受一切無忘失法、恒住舍性而修八解脫，攝受一切一切智、道相智、一切相智而修八解脫，攝受一切三十二大士相、八十隨好而修八解脫，由是因緣而無二想。 
　　“善現，菩薩摩訶薩修行般若波羅蜜多時，為欲圓滿八勝處、九次第定、十遍處故，即于八勝處、九次第定、十遍處中，攝受一切布施、凈戒、安忍、精進、靜慮、般若波羅蜜多而修八勝處、九次第定、十遍處，攝受一切四靜慮、四無量、四無色定而修八勝處、九次第定、十遍處，攝受一切四念住、四正斷、四神足、五根、五力、七等覺支、八圣道支而修八勝處、九次第定、十遍處，攝受一切空、無相、無愿解脫門而修八勝處、九次第定、十遍處，攝受一切苦、集、滅、道圣諦而修八勝處、九次第定、十遍處，攝受一切八解脫、八勝處、九次第定、十遍處而修八勝處、九次第定、十遍處，攝受一切三摩地門、陀羅尼門而修八勝處、九次第定、十遍處，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修八勝處、九次第定、十遍處，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修八勝處、九次第定、十遍處，攝受一切五眼、六神通而修八勝處、九次第定、十遍處，攝受一切佛十力、四無所畏、四無礙解、十八佛不共法而修八勝處、九次第定、十遍處，攝受一切大慈、大悲、大喜、大舍而修八勝處、九次第定、十遍處，攝受一切無忘失法、恒住舍性而修八勝處、九次第定、十遍處，攝受一切一切智、道相智、一切相智而修八勝處、九次第定、十遍處，攝受一切三十二大士相、八十隨好而修八勝處、九次第定、十遍處，由是因緣而無二想。 
　　“善現，菩薩摩訶薩修行般若波羅蜜多時，為欲圓滿一切三摩地門故，即于一切三摩地門中，攝受一切布施、凈戒、安忍、精進、靜慮、般若波羅蜜多而修一切三摩地門，攝受一切四靜慮、四無量、四無色定而修一切三摩地門，攝受一切四念住、四正斷、四神足、五根、五力、七等覺支、八圣道支而修一切三摩地門，攝受一切空、無相、無愿解脫門而修一切三摩地門，攝受一切苦、集、滅、道圣諦而修一切三摩地門，攝受一切八解脫、八勝處、九次第定、十遍處而修一切三摩地門，攝受一切三摩地門、陀羅尼門而修一切三摩地門，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修一切三摩地門，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修一切三摩地門，攝受一切五眼、六神通而修一切三摩地門，攝受一切佛十力、四無所畏、四無礙解、十八佛不共法而修一切三摩地門，攝受一切大慈、大悲、大喜、大舍而修一切三摩地門，攝受一切無忘失法、恒住舍性而修一切三摩地門，攝受一切一切智、道相智、一切相智而修一切三摩地門，攝受一切三十二大士相、八十隨好而修一切三摩地門，由是因緣而無二想。  
大般若波羅蜜多經卷第三百七十五 初分無相無得品第六十六之三  
　　“善現，菩薩摩訶薩修行般若波羅蜜多時，為欲圓滿一切陀羅尼門故，即于一切陀羅尼門中，攝受一切布施、凈戒、安忍、精進、靜慮、般若波羅蜜多而修一切陀羅尼門，攝受一切四靜慮、四無量、四無色定而修一切陀羅尼門，攝受一切四念住、四正斷、四神足、五根、五力、七等覺支、八圣道支而修一切陀羅尼門，攝受一切空、無相、無愿解脫門而修一切陀羅尼門，攝受一切苦、集、滅、道圣諦而修一切陀羅尼門，攝受一切八解脫、八勝處、九次第定、十遍處而修一切陀羅尼門，攝受一切三摩地門、陀羅尼門而修一切陀羅尼門，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修一切陀羅尼門，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修一切陀羅尼門，攝受一切五眼、六神通而修一切陀羅尼門，攝受一切佛十力、四無所畏、四無礙解、十八佛不共法而修一切陀羅尼門，攝受一切大慈、大悲、大喜、大舍而修一切陀羅尼門，攝受一切無忘失法、恒住舍性而修一切陀羅尼門，攝受一切一切智、道相智、一切相智而修一切陀羅尼門，攝受一切三十二大士相、八十隨好而修一切陀羅尼門，由是因緣而無二想。 
　　“善現，菩薩摩訶薩修行般若波羅蜜多時，為欲圓滿內空故，即于內空中，攝受一切布施、凈戒、安忍、精進、靜慮、般若波羅蜜多而住內空，攝受一切四靜慮、四無量、四無色定而住內空，攝受一切四念住、四正斷、四神足、五根、五力、七等覺支、八圣道支而住內空，攝受一切空、無相、無愿解脫門而住內空，攝受一切苦、集、滅、道圣諦而住內空，攝受一切八解脫、八勝處、九次第定、十遍處而住內空，攝受一切三摩地門、陀羅尼門而住內空，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而住內空，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而住內空，攝受一切五眼、六神通而住內空，攝受一切佛十力、四無所畏、四無礙解、十八佛不共法而住內空，攝受一切大慈、大悲、大喜、大舍而住內空，攝受一切無忘失法、恒住舍性而住內空，攝受一切一切智、道相智、一切相智而住內空，攝受一切三十二大士相、八十隨好而住內空，由是因緣而無二想。 
　　“善現，菩薩摩訶薩修行般若波羅蜜多時，為欲圓滿外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故，即于外空乃至無性自性空中，攝受一切布施、凈戒、安忍、精進、靜慮、般若波羅蜜多而住外空乃至無性自性空，攝受一切四靜慮、四無量、四無色定而住外空乃至無性自性空，攝受一切四念住、四正斷、四神足、五根、五力、七等覺支、八圣道支而住外空乃至無性自性空，攝受一切空、無相、無愿解脫門而住外空乃至無性自性空，攝受一切苦、集、滅、道圣諦而住外空乃至無性自性空，攝受一切八解脫、八勝處、九次第定、十遍處而住外空乃至無性自性空，攝受一切三摩地門、陀羅尼門而住外空乃至無性自性空，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而住外空乃至無性自性空，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而住外空乃至無性自性空，攝受一切五眼、六神通而住外空乃至無性自性空，攝受一切佛十力、四無所畏、四無礙解、十八佛不共法而住外空乃至無性自性空，攝受一切大慈、大悲、大喜、大舍而住外空乃至無性自性空，攝受一切無忘失法、恒住舍性而住外空乃至無性自性空，攝受一切一切智、道相智、一切相智而住外空乃至無性自性空，攝受一切三十二大士相、八十隨好而住外空乃至無性自性空，由是因緣而無二想。 
　　“善現，菩薩摩訶薩修行般若波羅蜜多時，為欲圓滿真如故，即于真如中，攝受一切布施、凈戒、安忍、精進、靜慮、般若波羅蜜多而住真如，攝受一切四靜慮、四無量、四無色定而住真如，攝受一切四念住、四正斷、四神足、五根、五力、七等覺支、八圣道支而住真如，攝受一切空、無相、無愿解脫門而住真如，攝受一切苦、集、滅、道圣諦而住真如，攝受一切八解脫、八勝處、九次第定、十遍處而住真如，攝受一切三摩地門、陀羅尼門而住真如，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而住真如，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而住真如，攝受一切五眼、六神通而住真如，攝受一切佛十力、四無所畏、四無礙解、十八佛不共法而住真如，攝受一切大慈、大悲、大喜、大舍而住真如，攝受一切無忘失法、恒住舍性而住真如，攝受一切一切智、道相智、一切相智而住真如，攝受一切三十二大士相、八十隨好而住真如，由是因緣而無二想。 
　　“善現，菩薩摩訶薩修行般若波羅蜜多時，為欲圓滿法界、法性、不虛妄性、不變異性、平等性、離生性、法定、法住、實際、虛空界、不思議界故，即于法界乃至不思議界中，攝受一切布施、凈戒、安忍、精進、靜慮、般若波羅蜜多而住法界乃至不思議界，攝受一切四靜慮、四無量、四無色定而住法界乃至不思議界，攝受一切四念住、四正斷、四神足、五根、五力、七等覺支、八圣道支而住法界乃至不思議界，攝受一切空、無相、無愿解脫門而住法界乃至不思議界，攝受一切苦、集、滅、道圣諦而住法界乃至不思議界，攝受一切八解脫、八勝處、九次第定、十遍處而住法界乃至不思議界，攝受一切三摩地門、陀羅尼門而住法界乃至不思議界，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而住法界乃至不思議界，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而住法界乃至不思議界，攝受一切五眼、六神通而住法界乃至不思議界，攝受一切佛十力、四無所畏、四無礙解、十八佛不共法而住法界乃至不思議界，攝受一切大慈、大悲、大喜、大舍而住法界乃至不思議界，攝受一切無忘失法、恒住舍性而住法界乃至不思議界，攝受一切一切智、道相智、一切相智而住法界乃至不思議界，攝受一切三十二大士相、八十隨好而住法界乃至不思議界，由是因緣而無二想。 
　　“善現，菩薩摩訶薩修行般若波羅蜜多時，為欲圓滿五眼故即于五眼中，攝受一切布施、凈戒、安忍、精進、靜慮、般若波羅蜜多而修五眼，攝受一切四靜慮、四無量、四無色定而修五眼，攝受一切四念住、四正斷、四神足、五根、五力、七等覺支、八圣道支而修五眼，攝受一切空、無相、無愿解脫門而修五眼，攝受一切苦、集、滅、道圣諦而修五眼，攝受一切八解脫、八勝處、九次第定、十遍處而修五眼，攝受一切三摩地門、陀羅尼門而修五眼，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修五眼，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修五眼，攝受一切五眼、六神通而修五眼，攝受一切佛十力、四無所畏、四無礙解、十八佛不共法而修五眼，攝受一切大慈、大悲、大喜、大舍而修五眼，攝受一切無忘失法、恒住舍性而修五眼，攝受一切一切智、道相智、一切相智而修五眼，攝受一切三十二大士相、八十隨好而修五眼，由是因緣而無二想。 
　　“善現，菩薩摩訶薩修行般若波羅蜜多時，為欲圓滿六神通故，即于六神通中，攝受一切布施、凈戒、安忍、精進、靜慮、般若波羅蜜多而修六神通，攝受一切四靜慮、四無量、四無色定而修六神通，攝受一切四念住、四正斷、四神足、五根、五力、七等覺支、八圣道支而修六神通，攝受一切空、無相、無愿解脫門而修六神通，攝受一切苦、集、滅、道圣諦而修六神通，攝受一切八解脫、八勝處、九次第定、十遍處而修六神通，攝受一切三摩地門、陀羅尼門而修六神通，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修六神通，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修六神通，攝受一切五眼、六神通而修六神通，攝受一切佛十力、四無所畏、四無礙解、十八佛不共法而修六神通，攝受一切大慈、大悲、大喜、大舍而修六神通，攝受一切無忘失法、恒住舍性而修六神通，攝受一切一切智、道相智、一切相智而修六神通，攝受一切三十二大士相、八十隨好而修六神通，由是因緣而無二想。 
　　“善現，菩薩摩訶薩修行般若波羅蜜多時，為欲圓滿佛十力故，即于佛十力中，攝受一切布施、凈戒、安忍、精進、靜慮、般若波羅蜜多而修佛十力，攝受一切四靜慮、四無量、四無色定而修佛十力，攝受一切四念住、四正斷、四神足、五根、五力、七等覺支、八圣道支而修佛十力，攝受一切空、無相、無愿解脫門而修佛十力，攝受一切苦、集、滅、道圣諦而修佛十力，攝受一切八解脫、八勝處、九次第定、十遍處而修佛十力，攝受一切三摩地門、陀羅尼門而修佛十力，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修佛十力，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修佛十力，攝受一切五眼、六神通而修佛十力，攝受一切佛十力、四無所畏、四無礙解、十八佛不共法而修佛十力，攝受一切大慈、大悲、大喜、大舍而修佛十力，攝受一切無忘失法、恒住舍性而修佛十力，攝受一切一切智、道相智、一切相智而修佛十力，攝受一切三十二大士相、八十隨好而修佛十力，由是因緣而無二想。 
　　“善現，菩薩摩訶薩修行般若波羅蜜多時，為欲圓滿四無所畏、四無礙解、十八佛不共法故，即于四無所畏、四無礙解、十八佛不共法中，攝受一切布施、凈戒、安忍、精進、靜慮、般若波羅蜜多而修四無所畏、四無礙解、十八佛不共法，攝受一切四靜慮、四無量、四無色定而修四無所畏、四無礙解、十八佛不共法，攝受一切四念住、四正斷、四神足、五根、五力、七等覺支、八圣道支而修四無所畏、四無礙解、十八佛不共法，攝受一切空、無相、無愿解脫門而修四無所畏、四無礙解、十八佛不共法，攝受一切苦、集、滅、道圣諦而修四無所畏、四無礙解、十八佛不共法，攝受一切八解脫、八勝處、九次第定、十遍處而修四無所畏、四無礙解、十八佛不共法，攝受一切三摩地門、陀羅尼門而修四無所畏、四無礙解、十八佛不共法，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修四無所畏、四無礙解、十八佛不共法，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修四無所畏、四無礙解、十八佛不共法，攝受一切五眼、六神通而修四無所畏、四無礙解、十八佛不共法，攝受一切佛十力、四無所畏、四無礙解、十八佛不共法而修四無所畏、四無礙解、十八佛不共法，攝受一切大慈、大悲、大喜、大舍而修四無所畏、四無礙解、十八佛不共法，攝受一切無忘失法、恒住舍性而修四無所畏、四無礙解、十八佛不共法，攝受一切一切智、道相智、一切相智而修四無所畏、四無礙解、十八佛不共法，攝受一切三十二大士相、八十隨好而修四無所畏、四無礙解、十八佛不共法，由是因緣而無二想。 
　　“善現，菩薩摩訶薩修行般若波羅蜜多時，為欲圓滿大慈故，即于大慈中，攝受一切布施、凈戒、安忍、精進、靜慮、般若波羅蜜多而修大慈，攝受一切四靜慮、四無量、四無色定而修大慈，攝受一切四念住、四正斷、四神足、五根、五力、七等覺支、八圣道支而修大慈，攝受一切空、無相、無愿解脫門而修大慈，攝受一切苦、集、滅、道圣諦而修大慈，攝受一切八解脫、八勝處、九次第定、十遍處而修大慈，攝受一切三摩地門、陀羅尼門而修大慈，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修大慈，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修大慈，攝受一切五眼、六神通而修大慈，攝受一切佛十力、四無所畏、四無礙解、十八佛不共法而修大慈，攝受一切大慈、大悲、大喜、大舍而修大慈，攝受一切無忘失法、恒住舍性而修大慈，攝受一切一切智、道相智、一切相智而修大慈，攝受一切三十二大士相、八十隨好而修大慈，由是因緣而無二想。 
　　“善現，菩薩摩訶薩修行般若波羅蜜多時，為欲圓滿大悲、大喜、大舍故，即于大悲、大喜、大舍中，攝受一切布施、凈戒、安忍、精進、靜慮、般若波羅蜜多而修大悲、大喜、大舍，攝受一切四靜慮、四無量、四無色定而修大悲、大喜、大舍，攝受一切四念住、四正斷、四神足、五根、五力、七等覺支、八圣道支而修大悲、大喜、大舍，攝受一切空、無相、無愿解脫門而修大悲、大喜、大舍，攝受一切苦、集、滅、道圣諦而修大悲、大喜、大舍，攝受一切八解脫、八勝處、九次第定、十遍處而修大悲、大喜、大舍，攝受一切三摩地門、陀羅尼門而修大悲、大喜、大舍，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修大悲、大喜、大舍，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修大悲、大喜、大舍，攝受一切五眼、六神通而修大悲、大喜、大舍，攝受一切佛十力、四無所畏、四無礙解、十八佛不共法而修大悲、大喜、大舍，攝受一切大慈、大悲、大喜、大舍而修大悲、大喜、大舍，攝受一切無忘失法、恒住舍性而修大悲、大喜、大舍，攝受一切一切智、道相智、一切相智而修大悲、大喜、大舍，攝受一切三十二大士相、八十隨好而修大悲、大喜、大舍，由是因緣而無二想。 
　　“善現，菩薩摩訶薩修行般若波羅蜜多時，為欲圓滿無忘失法故，即于無忘失法中，攝受一切布施、凈戒、安忍、精進、靜慮、般若波羅蜜多而修無忘失法，攝受一切四靜慮、四無量、四無色定而修無忘失法，攝受一切四念住、四正斷、四神足、五根、五力、七等覺支、八圣道支而修無忘失法，攝受一切空、無相、無愿解脫門而修無忘失法，攝受一切苦、集、滅、道圣諦而修無忘失法，攝受一切八解脫、八勝處、九次第定、十遍處而修無忘失法，攝受一切三摩地門、陀羅尼門而修無忘失法，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修無忘失法，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修無忘失法，攝受一切五眼、六神通而修無忘失法，攝受一切佛十力、四無所畏、四無礙解、十八佛不共法而修無忘失法，攝受一切大慈、大悲、大喜、大舍而修無忘失法，攝受一切無忘失法、恒住舍性而修無忘失法，攝受一切一切智、道相智、一切相智而修無忘失法，攝受一切三十二大士相、八十隨好而修無忘失法，由是因緣而無二想。 
　　“善現，菩薩摩訶薩修行般若波羅蜜多時，為欲圓滿恒住舍性故，即于恒住舍性中，攝受一切布施、凈戒、安忍、精進、靜慮、般若波羅蜜多而修恒住舍性，攝受一切四靜慮、四無量、四無色定而修恒住舍性，攝受一切四念住、四正斷、四神足、五根、五力、七等覺支、八圣道支而修恒住舍性，攝受一切空、無相、無愿解脫門而修恒住舍性，攝受一切苦、集、滅、道圣諦而修恒住舍性，攝受一切八解脫、八勝處、九次第定、十遍處而修恒住舍性，攝受一切三摩地門、陀羅尼門而修恒住舍性，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修恒住舍性，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修恒住舍性，攝受一切五眼、六神通而修恒住舍性，攝受一切佛十力、四無所畏、四無礙解、十八佛不共法而修恒住舍性，攝受一切大慈、大悲、大喜、大舍而修恒住舍性，攝受一切無忘失法、恒住舍性而修恒住舍性，攝受一切一切智、道相智、一切相智而修恒住舍性，攝受一切三十二大士相、八十隨好而修恒住舍性，由是因緣而無二想。 
　　“善現，菩薩摩訶薩修行般若波羅蜜多時，為欲圓滿一切智故，即于一切智中，攝受一切布施、凈戒、安忍、精進、靜慮、般若波羅蜜多而修一切智，攝受一切四靜慮、四無量、四無色定而修一切智，攝受一切四念住、四正斷、四神足、五根、五力、七等覺支、八圣道支而修一切智，攝受一切空、無相、無愿解脫門而修一切智，攝受一切苦、集、滅、道圣諦而修一切智，攝受一切八解脫、八勝處、九次第定、十遍處而修一切智，攝受一切三摩地門、陀羅尼門而修一切智，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修一切智，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修一切智，攝受一切五眼、六神通而修一切智，攝受一切佛十力、四無所畏、四無礙解、十八佛不共法而修一切智，攝受一切大慈、大悲、大喜、大舍而修一切智，攝受一切無忘失法、恒住舍性而修一切智，攝受一切一切智、道相智、一切相智而修一切智，攝受一切三十二大士相、八十隨好而修一切智，由是因緣而無二想。 
　　“善現，菩薩摩訶薩修行般若波羅蜜多時，為欲圓滿道相智、一切相智故，即于道相智、一切相智中，攝受一切布施、凈戒、安忍、精進、靜慮、般若波羅蜜多而修道相智、一切相智，攝受一切四靜慮、四無量、四無色定而修道相智、一切相智，攝受一切四念住、四正斷、四神足、五根、五力、七等覺支、八圣道支而修道相智、一切相智，攝受一切空、無相、無愿解脫門而修道相智、一切相智，攝受一切苦、集、滅、道圣諦而修道相智、一切相智，攝受一切八解脫、八勝處、九次第定、十遍處而修道相智、一切相智，攝受一切三摩地門、陀羅尼門而修道相智、一切相智，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而修道相智、一切相智，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而修道相智、一切相智，攝受一切五眼、六神通而修道相智、一切相智，攝受一切佛十力、四無所畏、四無礙解、十八佛不共法而修道相智、一切相智，攝受一切大慈、大悲、大喜、大舍而修道相智、一切相智，攝受一切無忘失法、恒住舍性而修道相智、一切相智，攝受一切一切智、道相智、一切相智而修道相智、一切相智，攝受一切三十二大士相、八十隨好而修道相智、一切相智，由是因緣而無二想。 
　　“善現，菩薩摩訶薩修行般若波羅蜜多時，為欲圓滿三十二大士相故，即于三十二大士相中，攝受一切布施、凈戒、安忍、精進、靜慮、般若波羅蜜多而引三十二大士相，攝受一切四靜慮、四無量、四無色定而引三十二大士相，攝受一切四念住、四正斷、四神足、五根、五力、七等覺支、八圣道支而引三十二大士相，攝受一切空、無相、無愿解脫門而引三十二大士相，攝受一切苦、集、滅、道圣諦而引三十二大士相，攝受一切八解脫、八勝處、九次第定、十遍處而引三十二大士相，攝受一切三摩地門、陀羅尼門而引三十二大士相，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而引三十二大士相，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而引三十二大士相，攝受一切五眼、六神通而引三十二大士相，攝受一切佛十力、四無所畏、四無礙解、十八佛不共法而引三十二大士相，攝受一切大慈、大悲、大喜、大舍而引三十二大士相，攝受一切無忘失法、恒住舍性而引三十二大士相，攝受一切一切智、道相智、一切相智而引三十二大士相，攝受一切三十二大士相、八十隨好而引三十二大士相，由是因緣而無二想。 
　　“善現，菩薩摩訶薩修行般若波羅蜜多時，為欲圓滿八十隨好故，即于八十隨好中，攝受一切布施、凈戒、安忍、精進、靜慮、般若波羅蜜多而引八十隨好，攝受一切四靜慮、四無量、四無色定而引八十隨好，攝受一切四念住、四正斷、四神足、五根、五力、七等覺支、八圣道支而引八十隨好，攝受一切空、無相、無愿解脫門而引八十隨好，攝受一切苦、集、滅、道圣諦而引八十隨好，攝受一切八解脫、八勝處、九次第定、十遍處而引八十隨好，攝受一切三摩地門、陀羅尼門而引八十隨好，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而引八十隨好，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而引八十隨好，攝受一切五眼、六神通而引八十隨好，攝受一切佛十力、四無所畏、四無礙解、十八佛不共法而引八十隨好，攝受一切大慈、大悲、大喜、大舍而引八十隨好，攝受一切無忘失法、恒住舍性而引八十隨好，攝受一切一切智、道相智、一切相智而引八十隨好，攝受一切三十二大士相、八十隨好而引八十隨好，由是因緣而無二想。 
　　“復次，善現，是菩薩摩訶薩修行般若波羅蜜多故，若行布施波羅蜜多時，住無漏心而行布施波羅蜜多；若行凈戒、安忍、精進、靜慮、般若波羅蜜多時，住無漏心而行凈戒乃至般若波羅蜜多。是故，雖行布施乃至般若波羅蜜多而無二想。 
　　“善現，是菩薩摩訶薩修行般若波羅蜜多故，若修四靜慮時，住無漏心而修四靜慮；若修四無量、四無色定時，住無漏心而修四無量、四無色定。是故，雖修四靜慮、四無量、四無色定而無二想。 
　　“善現，是菩薩摩訶薩修行般若波羅蜜多故，若修四念住時，住無漏心而修四念住；若修四正斷、四神足、五根、五力、七等覺支、八圣道支時，住無漏心而修四正斷乃至八圣道支。是故，雖修四念住乃至八圣道支而無二想。 
　　“善現，是菩薩摩訶薩修行般若波羅蜜多故，若修空解脫門時，住無漏心而修空解脫門；若修無相、無愿解脫門時，住無漏心而修無相、無愿解脫門。是故，雖修空、無相、無愿解脫門而無二想。 
　　“善現，是菩薩摩訶薩修行般若波羅蜜多故，若住苦圣諦時，住無漏心而住苦圣諦；若住集、滅、道圣諦時，住無漏心而住集、滅、道圣諦。是故，雖住苦、集、滅、道圣諦而無二想。 
　　“善現，是菩薩摩訶薩修行般若波羅蜜多故，若修八解脫時，住無漏心而修八解脫；若修八勝處、九次第定、十遍處時，住無漏心而修八勝處、九次第定、十遍處。是故，雖修八解脫、八勝處、九次第定、十遍處而無二想。 
　　“善現，是菩薩摩訶薩修行般若波羅蜜多故，若修一切三摩地門時，住無漏心而修一切三摩地門；若修一切陀羅尼門時，住無漏心而修一切陀羅尼門。是故，雖修一切三摩地門、陀羅尼門而無二想。 
大般若波羅蜜多經卷第三百七十六 初分無相無得品第六十六之四  
　　“善現，是菩薩摩訶薩修行般若波羅蜜多故，若住內空時，住無漏心而住內空；若住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空時，住無漏心而住外空乃至無性自性空。是故，雖住內空乃至無性自性空而無二想。 
　　“善現，是菩薩摩訶薩修行般若波羅蜜多故，若住真如時，住無漏心而住真如；若住法界、法性、不虛妄性、不變異性、平等性、離生性、法定、法住、實際、虛空界、不思議界時，住無漏心而住法界乃至不思議界。是故，雖住真如乃至不思議界而無二想。 
　　“善現，是菩薩摩訶薩修行般若波羅蜜多故，若修五眼時，住無漏心而修五眼；若修六神通時，住無漏心而修六神通。是故，雖修五眼、六神通而無二想。 
　　“善現，是菩薩摩訶薩修行般若波羅蜜多故，若修佛十力時，住無漏心而修佛十力；若修四無所畏、四無礙解、十八佛不共法時，住無漏心而修四無所畏、四無礙解、十八佛不共法。是故，雖修佛十力、四無所畏、四無礙解、十八佛不共法而無二想。 
　　“善現，是菩薩摩訶薩修行般若波羅蜜多故，若修大慈時，住無漏心而修大慈；若修大悲、大喜、大舍時，住無漏心而修大悲、大喜、大舍。是故，雖修大慈、大悲、大喜、大舍而無二想。 
　　“善現，是菩薩摩訶薩修行般若波羅蜜多故，若修無忘失法時，住無漏心而修無忘失法；若修恒住舍性時，住無漏心而修恒住舍性。是故，雖修無忘失法、恒住舍性而無二想。 
　　“善現，是菩薩摩訶薩修行般若波羅蜜多故，若修一切智時，住無漏心而修一切智；若修道相智、一切相智時，住無漏心而修道相智、一切相智。是故，雖修一切智、道相智、一切相智而無二想。 
　　“善現，是菩薩摩訶薩修行般若波羅蜜多故，若引三十二大士相時，住無漏心而引三十二大士相；若引八十隨好時，住無漏心而引八十隨好。是故，雖引三十二大士相、八十隨好而無二想。”  
　　具壽善現白佛言：“世尊，云何菩薩摩訶薩修行般若波羅蜜多故，行布施波羅蜜多時，住無漏心而行布施波羅蜜多；行凈戒、安忍、精進、靜慮、般若波羅蜜多時，住無漏心而行凈戒乃至般若波羅蜜多？ 
　　“世尊，云何菩薩摩訶薩修行般若波羅蜜多故，修四靜慮時，住無漏心而修四靜慮；修四無量、四無色定時，住無漏心而修四無量、四無色定？ 
　　“世尊，云何菩薩摩訶薩修行般若波羅蜜多故，修四念住時，住無漏心而修四念住；修四正斷、四神足、五根、五力、七等覺支、八圣道支時，住無漏心而修四正斷乃至八圣道支？ 
　　“世尊，云何菩薩摩訶薩修行般若波羅蜜多故，修空解脫門時，住無漏心而修空解脫門；修無相、無愿解脫門時，住無漏心而修無相、無愿解脫門？ 
　　“世尊，云何菩薩摩訶薩修行般若波羅蜜多故，住苦圣諦時，住無漏心而住苦圣諦；住集、滅、道圣諦時，住無漏心而住集、滅、道圣諦？ 
　　“世尊，云何菩薩摩訶薩修行般若波羅蜜多故，修八解脫時，住無漏心而修八解脫；修八勝處、九次第定、十遍處時，住無漏心而修八勝處、九次第定、十遍處？ 
　　“世尊，云何菩薩摩訶薩修行般若波羅蜜多故，修一切三摩地門時，住無漏心而修一切三摩地門；修一切陀羅尼門時，住無漏心而修一切陀羅尼門？ 
　　“世尊，云何菩薩摩訶薩修行般若波羅蜜多故，住內空時，住無漏心而住內空；住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空時，住無漏心而住外空乃至無性自性空？ 
　　“世尊，云何菩薩摩訶薩修行般若波羅蜜多故，住真如時，住無漏心而住真如；住法界、法性、不虛妄性、不變異性、平等性、離生性、法定、法住、實際、虛空界、不思議界時，住無漏心而住法界乃至不思議界？ 
　　“世尊，云何菩薩摩訶薩修行般若波羅蜜多故，修五眼時，住無漏心而修五眼；修六神通時，住無漏心而修六神通？ 
　　“世尊，云何菩薩摩訶薩修行般若波羅蜜多故，修佛十力時，住無漏心而修佛十力；修四無所畏、四無礙解、十八佛不共法時，住無漏心而修四無所畏、四無礙解、十八佛不共法？ 
　　“世尊，云何菩薩摩訶薩修行般若波羅蜜多故，修大慈時，住無漏心而修大慈；修大悲、大喜、大舍時，住無漏心而修大悲、大喜、大舍？ 
　　“世尊，云何菩薩摩訶薩修行般若波羅蜜多故，修無忘失法時，住無漏心而修無忘失法；修恒住舍性時，住無漏心而修恒住舍性？ 
　　“世尊，云何菩薩摩訶薩修行般若波羅蜜多故，修一切智時，住無漏心而修一切智；修道相智、一切相智時，住無漏心而修道相智、一切相智？ 
　　“世尊，云何菩薩摩訶薩修行般若波羅蜜多故，引三十二大士相時，住無漏心而引三十二大士相；引八十隨好時，住無漏心而引八十隨好？” 
　　佛告善現：“若菩薩摩訶薩修行般若波羅蜜多時，以離相心修行布施波羅蜜多，所謂不見我能行施、我能舍此、于此行施、由此故施、為此故施、如是行施。住是離相無漏心中，離愛、離慳而行布施波羅蜜多，爾時不見所行布施，亦復不見此無漏心，乃至不見一切佛法。如是菩薩摩訶薩住無漏心，而行布施波羅蜜多。 
　　“善現，若菩薩摩訶薩修行般若波羅蜜多時，以離相心修行凈戒波羅蜜多，所謂不見我能持戒、我能舍此、于此持戒、由此持戒、為此持戒、如是持戒。住是離相無漏心中，無染、無著而行凈戒波羅蜜多，爾時不見所行凈戒，亦復不見此無漏心，乃至不見一切佛法。如是菩薩摩訶薩住無漏心，而行凈戒波羅蜜多。 
　　“善現，若菩薩摩訶薩修行般若波羅蜜多時，以離相心修行安忍波羅蜜多，所謂不見我能修忍、我能舍此、于此修忍、由此修忍、為此修忍、如是修忍。住是離相無漏心中，無染、無著而行安忍波羅蜜多，爾時不見所行安忍，亦復不見此無漏心，乃至不見一切佛法。如是菩薩摩訶薩住無漏心，而行安忍波羅蜜多。 
　　“善現，若菩薩摩訶薩修行般若波羅蜜多時，以離相心修行精進波羅蜜多，所謂不見我能精進、我能舍此、于此精進、由此精進、為此精進、如是精進。住是離相無漏心中，無染、無著而行精進波羅蜜多，爾時不見所行精進，亦復不見此無漏心，乃至不見一切佛法。如是菩薩摩訶薩住無漏心，而行精進波羅蜜多。 
　　“善現，若菩薩摩訶薩修行般若波羅蜜多時，以離相心修行靜慮波羅蜜多，所謂不見我能修定、我能舍此、于此修定、由此修定、為此修定、如是修定。住是離相無漏心中，無染、無著而行靜慮波羅蜜多，爾時不見所行靜慮，亦復不見此無漏心，乃至不見一切佛法。如是菩薩摩訶薩住無漏心，而行靜慮波羅蜜多。 
　　“善現，若菩薩摩訶薩修行般若波羅蜜多時，以離相心修行般若波羅蜜多，所謂不見我能修慧、我能舍此、于此修慧、由此修慧、為此修慧、如是修慧。住是離相無漏心中，無染、無著而行般若波羅蜜多，爾時不見所行般若，亦復不見此無漏心，乃至不見一切佛法。如是菩薩摩訶薩住無漏心，而行般若波羅蜜多。 
　　“善現，若菩薩摩訶薩修行般若波羅蜜多時，以離相心修行四靜慮、四無量、四無色定，所謂不見我能修四靜慮、四無量、四無色定；我能舍此、于此、由此、為此，如是修四靜慮、四無量、四無色定。住是離相無漏心中，無染、無著而修四靜慮、四無量、四無色定，爾時不見所修四靜慮、四無量、四無色定，亦復不見此無漏心，乃至不見一切佛法。如是菩薩摩訶薩住無漏心，而修四靜慮、四無量、四無色定。 
　　“善現，若菩薩摩訶薩修行般若波羅蜜多時，以離相心修行四念住、四正斷、四神足、五根、五力、七等覺支、八圣道支，所謂不見我能修四念住乃至八圣道支；我能舍此、于此、由此、為此，如是修四念住乃至八圣道支。住是離相無漏心中，無染、無著而修四念住乃至八圣道支，爾時不見所修四念住乃至八圣道支，亦復不見此無漏心，乃至不見一切佛法。如是菩薩摩訶薩住無漏心，而修四念住乃至八圣道支。 
　　“善現，若菩薩摩訶薩修行般若波羅蜜多時，以離相心修行空、無相、無愿解脫門，所謂不見我能修空、無相、無愿解脫門；我能舍此、于此、由此、為此，如是修空、無相、無愿解脫門。住是離相無漏心中，無染、無著而修空、無相、無愿解脫門，爾時不見所修空、無相、無愿解脫門，亦復不見此無漏心，乃至不見一切佛法。如是菩薩摩訶薩住無漏心，而修空、無相、無愿解脫門。 
　　“善現，若菩薩摩訶薩修行般若波羅蜜多時，以離相心住苦、集、滅、道圣諦，所謂不見我能住苦、集、滅、道圣諦；我能舍此、于此、由此、為此，如是住苦、集、滅、道圣諦。住是離相無漏心中，無染、無著而住苦、集、滅、道圣諦，爾時不見所住苦、集、滅、道圣諦，亦復不見此無漏心，乃至不見一切佛法。如是菩薩摩訶薩住無漏心，而住苦、集、滅、道圣諦。 
　　“善現，若菩薩摩訶薩修行般若波羅蜜多時，以離相心修八解脫、八勝處、九次第定、十遍處，所謂不見我能修八解脫、八勝處、九次第定、十遍處；我能舍此、于此、由此、為此，如是修八解脫、八勝處、九次第定、十遍處。住是離相無漏心中，無染、無著而修八解脫、八勝處、九次第定、十遍處，爾時不見所修八解脫、八勝處、九次第定、十遍處，亦復不見此無漏心，乃至不見一切佛法。如是菩薩摩訶薩住無漏心，而修八解脫、八勝處、九次第定、十遍處。 
　　“善現，若菩薩摩訶薩修行般若波羅蜜多時，以離相心修一切三摩地門、陀羅尼門，所謂不見我能修一切三摩地門、陀羅尼門；我能舍此、于此、由此、為此，如是修一切三摩地門、陀羅尼門。住是離相無漏心中，無染、無著而修一切三摩地門、陀羅尼門，爾時不見所修一切三摩地門、陀羅尼門，亦復不見此無漏心，乃至不見一切佛法。如是菩薩摩訶薩住無漏心，而修一切三摩地門、陀羅尼門。 
　　“善現，若菩薩摩訶薩修行般若波羅蜜多時，以離相心住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，所謂不見我能住內空乃至無性自性空；我能舍此、于此、由此、為此，如是住內空乃至無性自性空。住是離相無漏心中，無染、無著而住內空乃至無性自性空，爾時不見所住內空乃至無性自性空，亦復不見此無漏心，乃至不見一切佛法。如是菩薩摩訶薩住無漏心，而住內空乃至無性自性空。 
　　“善現，若菩薩摩訶薩修行般若波羅蜜多時，以離相心住真如、法界、法性、不虛妄性、不變異性、平等性、離生性、法定、法住、實際、虛空界、不思議界，所謂不見我能住真如乃至不思議界；我能舍此、于此、由此、為此，如是住真如乃至不思議界。住是離相無漏心中，無染、無著而住真如乃至不思議界，爾時不見所住真如乃至不思議界，亦復不見此無漏心，乃至不見一切佛法。如是菩薩摩訶薩住無漏心，而住真如乃至不思議界。 
　　“善現，若菩薩摩訶薩修行般若波羅蜜多時，以離相心修五眼、六神通，所謂不見我能修五眼、六神通；我能舍此、于此、由此、為此，如是修五眼、六神通。住是離相無漏心中，無染、無著而修五眼、六神通，爾時不見所修五眼、六神通，亦復不見此無漏心，乃至不見一切佛法。如是菩薩摩訶薩住無漏心，而修五眼、六神通。 
　　“善現，若菩薩摩訶薩修行般若波羅蜜多時，以離相心修佛十力、四無所畏、四無礙解、十八佛不共法，所謂不見我能修佛十力、四無所畏、四無礙解、十八佛不共法；我能舍此、于此、由此、為此，如是修佛十力、四無所畏、四無礙解、十八佛不共法。住是離相無漏心中，無染、無著而修佛十力、四無所畏、四無礙解、十八佛不共法，爾時不見所修佛十力、四無所畏、四無礙解、十八佛不共法，亦復不見此無漏心，乃至不見一切佛法。如是菩薩摩訶薩住無漏心，而修佛十力、四無所畏、四無礙解、十八佛不共法。 
　　“善現，若菩薩摩訶薩修行般若波羅蜜多時，以離相心修大慈、大悲、大喜、大舍，所謂不見我能修大慈、大悲、大喜、大舍；我能舍此、于此、由此、為此，如是修大慈、大悲、大喜、大舍。住是離相無漏心中，無染、無著而修大慈、大悲、大喜、大舍，爾時不見所修大慈、大悲、大喜、大舍，亦復不見此無漏心，乃至不見一切佛法。如是菩薩摩訶薩住無漏心，而修大慈、大悲、大喜、大舍。 
　　“善現，若菩薩摩訶薩修行般若波羅蜜多時，以離相心修無忘失法、恒住舍性，所謂不見我能修無忘失法、恒住舍性；我能舍此、于此、由此、為此，如是修無忘失法、恒住舍性。住是離相無漏心中，無染、無著而修無忘失法、恒住舍性，爾時不見所修無忘失法、恒住舍性，亦復不見此無漏心，乃至不見一切佛法。如是菩薩摩訶薩住無漏心，而修無忘失法、恒住舍性。 
　　“善現，若菩薩摩訶薩修行般若波羅蜜多時，以離相心修一切智、道相智、一切相智，所謂不見我能修一切智、道相智、一切相智；我能舍此、于此、由此、為此，如是修一切智、道相智、一切相智。住是離相無漏心中，無染、無著而修一切智、道相智、一切相智，爾時不見所修一切智、道相智、一切相智，亦復不見此無漏心，乃至不見一切佛法。如是菩薩摩訶薩住無漏心，而修一切智、道相智、一切相智。 
　　“善現，若菩薩摩訶薩修行般若波羅蜜多時，以離相心引三十二大士相、八十隨好，所謂不見我能引三十二大士相、八十隨好；我能舍此、于此、由此、為此，如是引三十二大士相、八十隨好。住是離相無漏心中，無染、無著而引三十二大士相、八十隨好，爾時不見所引三十二大士相、八十隨好，亦復不見此無漏心，乃至不見一切佛法。如是菩薩摩訶薩住無漏心，而引三十二大士相、八十隨好。”  
　　爾時，具壽善現白佛言：“世尊，菩薩摩訶薩行深般若波羅蜜多時，于一切無相、無覺、無得、無影、無作法中，云何能圓滿布施、凈戒、安忍、精進、靜慮、般若波羅蜜多？云何能圓滿四念住、四正斷、四神足、五根、五力、七等覺支、八圣道支？云何能圓滿空、無相、無愿解脫門？云何能圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空？云何能圓滿真如、法界、法性、不虛妄性、不變異性、平等性、離生性、法定、法住、實際、虛空界、不思議界？云何能圓滿苦、集、滅、道圣諦？云何能圓滿四靜慮、四無量、四無色定？云何能圓滿八解脫、八勝處、九次第定、十遍處？云何能圓滿一切三摩地門、陀羅尼門？云何能圓滿五眼、六神通？云何能圓滿佛十力、四無所畏、四無礙解、十八佛不共法？云何能圓滿大慈、大悲、大喜、大舍？云何能圓滿無忘失法、恒住舍性？云何能圓滿一切智、道相智、一切相智？云何能圓滿三十二大士相、八十隨好？” 
　　佛告善現：“菩薩摩訶薩行深般若波羅蜜多時，能以離相無漏之心而行布施，若諸有情須食與食，須飲與飲，須衣服與衣服，須臥具與臥具，須車乘與車乘，須僮仆與僮仆，須珍寶與珍寶，須財谷與財谷，須香花與香花，須舍宅與舍宅，須莊嚴具與莊嚴具，乃至隨彼所須資具悉皆施與，若有須內頭目、髓腦、皮肉、肢節、筋骨、身命亦皆施與，若有須外國城、妻子、所愛親屬、種種莊嚴歡喜施與。如是施時，設有人來現前訶毀：‘咄哉！大士，何用行此無益施，為如是施者今世后世多諸苦惱！’是菩薩摩訶薩行深般若波羅蜜多故，雖聞其言而不退屈，但作是念：‘彼人雖來訶毀于我，而我不應心生憂悔，我當勇猛施諸有情所須財物，身心無倦。’ 
　　“是菩薩摩訶薩持此施福，與諸有情平等共有回向無上正等菩提。如是布施及回向時不見其相，所謂不見誰施、誰受、所施何物、于何而施、由何而施、為何故施、云何行施，亦復不見誰能回向、何所回向、于何回向、由何回向、為何回向、云何回向，于如是等一切事物皆悉不見。何以故？如是諸法，或由內空故空，或由外空故空，或由內外空故空，或由空空故空，或由大空故空，或由勝義空故空，或由有為空故空，或由無為空故空，或由畢竟空故空，或由無際空故空，或由散空故空，或由無變異空故空，或由本性空故空，或由自相空故空，或由共相空故空，或由一切法空故空，或由不可得空故空，或由無性空故空，或由自性空故空，或由無性自性空故空。 
　　“是菩薩摩訶薩觀一切法無不空已，復作是念：‘誰能回向？何所回向？于何回向？由何回向？為何回向？云何回向？如是等法皆不可得。’是菩薩摩訶薩由如是觀及如是念所作回向名善回向、離毒回向，亦名悟入法界回向。由此復能嚴凈佛土、成熟有情，亦能圓滿布施、凈戒、安忍、精進、靜慮、般若波羅蜜多，亦能圓滿四念住、四正斷、四神足、五根、五力、七等覺支、八圣道支，亦能圓滿空、無相、無愿解脫門，亦能圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦能圓滿真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦能圓滿苦、集、滅、道圣諦，亦能圓滿四靜慮、四無量、四無色定，亦能圓滿八解脫、八勝處、九次第定、十遍處，亦能圓滿一切三摩地門、陀羅尼門，亦能圓滿五眼、六神通，亦能圓滿佛十力、四無所畏、四無礙解、十八佛不共法，亦能圓滿大慈、大悲、大喜、大舍，亦能圓滿無忘失法、恒住舍性，亦能圓滿一切智、道相智、一切相智，亦能圓滿三十二大士相、八十隨好。 
　　“是菩薩摩訶薩雖能如是圓滿布施波羅蜜多，而不攝受施異熟果，雖不攝受施異熟果，而由布施波羅蜜多善清凈故，隨意能辦一切財物。譬如他化自在諸天，一切所須隨意皆現；是菩薩摩訶薩亦復如是，諸有所須隨意能辦。由此布施增上勢力，能以種種上妙供具，供養恭敬、尊重贊嘆諸佛世尊，亦能充足世間天、人、阿素洛等所欲資具。是菩薩摩訶薩由此布施波羅蜜多攝諸有情，方便善巧以三乘法而安立之，令隨所宜各得利樂。 
　　“如是，善現，菩薩摩訶薩行深般若波羅蜜多時，由離諸相無漏心力，能于一切無相、無覺、無得、無影、無作法中，圓滿布施波羅蜜多，亦能圓滿諸余功德。 
　　“復次，善現，云何菩薩摩訶薩行深般若波羅蜜多時，能于一切無相、無覺、無得、無影、無作法中，圓滿凈戒波羅蜜多？ 
　　“善現，菩薩摩訶薩行深般若波羅蜜多時，能以離相無漏之心受持凈戒，謂圣無漏道支所攝法爾所得善清凈戒。如是凈戒無缺無隙、無瑕無穢、無所取著，應受供養，智者所贊，妙善受持，妙善究竟，隨順勝定不可屈伏。 
　　“由此凈戒于一切法無所取著，謂不取著色，亦不取著受、想、行、識；不取著眼處，亦不取著耳、鼻、舌、身、意處；不取著色處，亦不取著聲、香、味、觸、法處；不取著眼界，亦不取著耳、鼻、舌、身、意界；不取著色界，亦不取著聲、香、味、觸、法界；不取著眼識界，亦不取著耳、鼻、舌、身、意識界；不取著三十二大士相，亦不取著八十隨好；不取著剎帝利大族，亦不取著婆羅門大族、長者大族、居士大族；不取著四大王眾天，亦不取著三十三天、夜摩天、睹史多天、樂變化天、他化自在天；不取著梵眾天，亦不取著梵輔天、梵會天、大梵天；不取著光天，亦不取著少光天、無量光天、極光凈天；不取著凈天，亦不取著少凈天、無量凈天、遍凈天；不取著廣天，亦不取著少廣天、無量廣天、廣果天及無想天；不取著無煩天，亦不取著無熱天、善現天、善見天、色究竟天；不取著空無邊處天，亦不取著識無邊處天、無所有處天、非想非非想處天；不取著預流果，亦不取著一來、不還、阿羅漢果、獨覺菩提；不取著轉輪王位，亦不取著諸余王位及諸宰官富貴自在。 
　　“但以如是所護凈戒，與諸有情平等共有回向無上正等菩提，以無相、無得、無二為方便而有回向，非有相、有得、有二為方便，以世俗故而有回向，非勝義故。由此因緣，一切佛法無不圓滿。 
　　“是菩薩摩訶薩由此凈戒波羅蜜多圓滿清凈方便善巧，起四靜慮勝進分，無味著為方便故發諸神通。是菩薩摩訶薩用異熟生清凈天眼，恒見十方無邊世界，現在諸佛安隱住持，為諸有情宣說正法，見已乃至證得無上正等菩提能不忘失。是菩薩摩訶薩用超過人清凈天耳，恒聞十方諸佛說法，聞已乃至證得無上正等菩提能不忘失，隨所聞法能作自他諸利樂事無空過者。是菩薩摩訶薩用他心差別智，知十方佛及諸有情心、心所法，知已能起一切有情諸利樂事。是菩薩摩訶薩用宿住隨念智，知諸有情先所造業，由所造業不失壞故，生彼彼處受諸苦樂，知已為說本業因緣，令其憶知作饒益事。是菩薩摩訶薩用漏盡智安立有情，或令住預流果，或令住一來果，或令住不還果，或令住阿羅漢果，或令住獨覺菩提，或令住菩薩摩訶薩位，或令住阿耨多羅三藐三菩提。以要言之，是菩薩摩訶薩在在處處，隨諸有情堪能差別，方便善巧令其安住諸善法中。 
　　“如是，善現，菩薩摩訶薩行深般若波羅蜜多時，由離諸相無漏心力，能于一切無相、無覺、無得、無影、無作法中，圓滿凈戒波羅蜜多，亦能圓滿諸余功德。 
　　“復次，善現，云何菩薩摩訶薩行深般若波羅蜜多時，能于一切無相、無覺、無得、無影、無作法中，圓滿安忍波羅蜜多？ 
　　“善現，菩薩摩訶薩行深般若波羅蜜多時，能以離相無漏之心而修安忍。是菩薩摩訶薩從初發心，乃至安坐妙菩提座，其中假使一切有情各以種種瓦石、刀杖競來加害，是菩薩摩訶薩不起一念忿恨之心。爾時菩薩應修二忍，何等為二？一者、應受一切有情罵辱加害，不生忿恨，伏瞋恚忍；二者、應起無生法忍。是菩薩摩訶薩若被種種惡言罵辱，或被種種刀杖加害，應審思惟籌量觀察：‘誰能罵辱？誰能加害？誰受罵辱？誰受加害？誰起忿恨？誰應忍受？’復應觀察一切法性皆畢竟空，法尚不可得，況當有法性？尚無法性，況有有情？如是觀時，若能罵辱、若所罵辱、若能加害、若所加害皆不見有，乃至分分割截身肢，其心安忍都無異念，于諸法性如實觀察，復能證得無生法忍。云何名為無生法忍？謂令煩惱畢竟不生，及觀諸法畢竟不起，微妙智慧常無間斷，是故名為無生法忍。 
　　“是菩薩摩訶薩安住如是二種忍中，速能圓滿布施、凈戒、安忍、精進、靜慮、般若波羅蜜多，亦能圓滿四念住、四正斷、四神足、五根、五力、七等覺支、八圣道支，亦能圓滿空、無相、無愿解脫門，亦能圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦能圓滿真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦能圓滿苦、集、滅、道圣諦，亦能圓滿四靜慮、四無量、四無色定，亦能圓滿八解脫、八勝處、九次第定、十遍處，亦能圓滿一切三摩地門、陀羅尼門，亦能圓滿五眼、六神通，亦能圓滿佛十力、四無所畏、四無礙解、十八佛不共法，亦能圓滿大慈、大悲、大喜、大舍，亦能圓滿無忘失法、恒住舍性，亦能圓滿一切智、道相智、一切相智，亦能圓滿三十二大士相、八十隨好。 
　　“是菩薩摩訶薩安住如是諸佛法已，于圣無漏、出世、不共一切聲聞、獨覺神通皆得自在。安住如是勝神通已，是菩薩摩訶薩以凈天眼，恒見十方無邊世界，現在諸佛安隱住持，為諸有情宣說正法，見已乃至證得無上正等菩提，起佛隨念常無間斷。是菩薩摩訶薩以凈天耳，恒聞十方諸佛說法，聞已受持常不忘失，為諸有情如實宣說。是菩薩摩訶薩以清凈他心智，能正測量十方諸佛心、心所法，亦能正知一切菩薩、獨覺、聲聞心、心所法，亦能正知一切有情心、心所法，隨其所應為說正法。是菩薩摩訶薩以宿住隨念智，知諸有情宿種善根種種差別，知已方便示現、勸導、贊勵、慶喜，令獲殊勝利益安樂。是菩薩摩訶薩以漏盡智，隨其所宜安立有情于三乘法。是菩薩摩訶薩修行般若波羅蜜多，善巧方便成熟有情、嚴凈佛土，速能具足一切相智，證得無上正等菩提，轉妙法輪度無量眾。 
　　“如是，善現，菩薩摩訶薩行深般若波羅蜜多時，由離諸相無漏心力，能于一切無相、無覺、無得、無影、無作法中，圓滿安忍波羅蜜多，亦能圓滿諸余功德。  
大般若波羅蜜多經卷第三百七十七 初分無相無得品第六十六之五  
　　“復次，善現，云何菩薩摩訶薩行深般若波羅蜜多時，能于一切無相、無覺、無得、無影、無作法中，圓滿精進波羅蜜多？ 
　　“善現，菩薩摩訶薩行深般若波羅蜜多時，能以離相無漏之心而修精進。是菩薩摩訶薩成就勇猛身心精進，由此能入初靜慮具足住，能入第二、第三、第四靜慮具足住，依第四靜慮起無量種神通變現，乃至以手摩捫日月，自在回轉不以為難。成就勇猛身精進故，以神通力經須臾頃，能至他方無量百千諸佛世界，復以種種上妙飲食、衣服、臥具、醫藥、香花、幡蓋、燈明、珍財、伎樂，恭敬供養、尊重贊嘆諸佛世尊，由此善根果報無盡，乃至漸次證得無上正等菩提。由此善根得菩提已，復為無量世間天、人、阿素洛等，以無量種上妙飲食、衣服、臥具、醫藥、香花、幡蓋、燈明、珍財、伎樂，恭敬供養、尊重贊嘆。由此善根般涅槃后，自設利羅及諸弟子，猶為無量世間天、人、阿素洛等，供養恭敬、尊重贊嘆。 
　　“是菩薩摩訶薩復以神力，能至他方無量百千諸佛世界，于諸佛所聽聞正法，聞已受持終不忘失，乃至無上正等菩提。是菩薩摩訶薩復以神力，成熟有情、嚴凈佛土，精勤修學一切相智，一切相智得圓滿已，證得無上正等菩提，轉妙法輪度無量眾。如是，善現，是菩薩摩訶薩修行般若波羅蜜多，成就勇猛身精進故，能令精進波羅蜜多速得圓滿。 
　　“善現，云何菩薩摩訶薩修行般若波羅蜜多，成就勇猛心精進故，能令精進波羅蜜多速得圓滿？ 
　　“善現，是菩薩摩訶薩修行般若波羅蜜多，成就勇猛心精進故，速能圓滿諸圣無漏道及道支所攝精進波羅蜜多，由此能令一切不善身、語、意業無容得起。 
　　“是菩薩摩訶薩終不取著色若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著受、想、行、識若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著眼處若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著耳、鼻、舌、身、意處若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著色處若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著聲、香、味、觸、法處若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著眼界若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著耳、鼻、舌、身、意界若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著色界若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著聲、香、味、觸、法界若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著眼識界若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著耳、鼻、舌、身、意識界若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著眼觸若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著耳、鼻、舌、身、意觸若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著眼觸為緣所生諸受若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著耳、鼻、舌、身、意觸為緣所生諸受若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著地界若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著水、火、風、空、識界若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著因緣若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著等無間緣、所緣緣、增上緣若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著無明若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著行、識、名色、六處、觸、受、愛、取、有、生、老死愁嘆苦憂惱若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著有為界若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著無為界若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著欲界若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著色、無色界若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著有漏界若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著無漏界若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著初靜慮若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著第二、第三、第四靜慮若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著慈無量若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著悲、喜、舍無量若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著空無邊處定若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著識無邊處、無所有處、非想非非想處定若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著四念住若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著四正斷、四神足、五根、五力、七等覺支、八圣道支若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著空解脫門若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著無相、無愿解脫門若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著布施波羅蜜多若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著凈戒、安忍、精進、靜慮、般若波羅蜜多若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著內空若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著真如若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著法界、法性、不虛妄性、不變異性、平等性、離生性、法定、法住、實際、虛空界、不思議界若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著苦圣諦若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著集、滅、道圣諦若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著八解脫若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著八勝處、九次第定、十遍處若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著一切三摩地門若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著一切陀羅尼門若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著五眼若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著六神通若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著佛十力若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著四無所畏、四無礙解、十八佛不共法若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著大慈若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著大悲、大喜、大舍若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著無忘失法若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著恒住舍性若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著一切智若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著道相智、一切相智若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著預流果若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著一來、不還、阿羅漢果、獨覺菩提若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“終不取著一切菩薩摩訶薩行若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不取著諸佛無上正等菩提若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“是菩薩摩訶薩終不取著是預流者、是一來者、是不還者、是阿羅漢、是獨覺、是菩薩、是如來，亦不取著如是有情見具足故名預流者，如是有情下結薄故名一來者，如是有情下結盡故名不還者，如是有情上結盡故名阿羅漢，如是有情得獨覺道故名為獨覺，如是有情得道相智故名為菩薩，如是有情得一切相智故名為如來。何以故？所取著法及諸有情，皆無自性可取著故。 
　　“是菩薩摩訶薩成就勇猛心精進故，雖作饒益諸有情事不顧身命，而于有情都無所得；雖能圓滿所修精進波羅蜜多，而于精進波羅蜜多都無所得；雖能圓滿一切佛法，而于佛法都無所得；雖能嚴凈一切佛土，而于佛土都無所得。是菩薩摩訶薩成就如是身心精進，雖能遠離一切惡法，亦能攝受一切善法而無取著。無取著故，從一佛土至一佛土，從一世界至一世界，為欲饒益諸有情故，所欲示現諸神通事，皆能自在示現無礙，謂或示現雨眾妙花；或復示現散眾名香；或復示現作諸伎樂；或復示現震動大地；或復示現眾妙七寶莊嚴世界；或復示現身放光明，盲冥眾生悉蒙開曉；或復示現身出妙香，諸臭穢者皆令香潔；或復示現設大祠祀，于中不惱諸有情類，因斯化導無邊有情，令入正道，離斷生命，離不與取，離欲邪行，離虛誑語，離離間語，離粗惡語，離雜穢語，離貪欲，離瞋恚，離邪見；或以布施攝諸有情，或以凈戒攝諸有情，或以安忍攝諸有情，或以精進攝諸有情，或以靜慮攝諸有情，或以般若攝諸有情；為欲饒益諸有情故，或舍財寶，或舍妻子，或舍王位，或舍肢節，或舍身命。隨諸有情應以如是如是方便而得饒益，即以如是如是方便而饒益之。 
　　“如是，善現，菩薩摩訶薩行深般若波羅蜜多時，由離諸相無漏心力，能于一切無相、無覺、無得、無影、無作法中，圓滿精進波羅蜜多，亦能圓滿諸余功德。 
　　“復次，善現，云何菩薩摩訶薩行深般若波羅蜜多時，能于一切無相、無覺、無得、無影、無作法中，圓滿靜慮波羅蜜多？ 
　　“善現，菩薩摩訶薩行深般若波羅蜜多時，能以離相無漏之心而修靜慮。是菩薩摩訶薩除如來定，于諸余定皆能圓滿，是菩薩摩訶薩能離欲惡不善法，有尋有伺，離生喜樂，入初靜慮具足而住；尋伺寂靜，內等凈，心一趣性，無尋無伺，定生喜樂，入第二靜慮具足而住；離喜住舍，正念正知，身受樂，圣說應舍，入第三靜慮具足而住；斷樂斷苦，先喜憂沒，不苦不樂，舍念清凈，入第四靜慮具足而住。是菩薩摩訶薩以慈俱心普緣一方，乃至十方一切世間具足而住；以悲俱心普緣一方，乃至十方一切世間具足而住；以喜俱心普緣一方，乃至十方一切世間具足而住；以舍俱心普緣一方，乃至十方一切世間具足而住。 
　　“是菩薩摩訶薩超諸色想，滅有對想，不思惟種種想，入無邊空，空無邊處具足而住；超一切種空無邊處，入無邊識，識無邊處具足而住；超一切種識無邊處，入無所有，無所有處具足而住；超一切種無所有處，入非想非非想處具足而住。是菩薩摩訶薩安住靜慮波羅蜜多，于八解脫能順逆入具足而住，于八勝處能順逆入具足而住，于九次第定能順逆入具足而住，于十遍處能順逆入具足而住。是菩薩摩訶薩能入空三摩地具足而住，入無相三摩地具足而住，入無愿三摩地具足而住，入無間三摩地具足而住，入如電三摩地具足而住，入圣正三摩地具足而住，入金剛喻三摩地具足而住。 
　　“是菩薩摩訶薩安住靜慮波羅蜜多，修三十七菩提分法及道相智皆令圓滿。用道相智攝受一切三摩地已，漸次修超凈觀地、種性地、第八地、見地、薄地、離欲地、已辦地、獨覺地，證入菩薩正性離生，既入菩薩正性離生位已，修諸地行圓滿佛地。是菩薩摩訶薩雖于諸地漸次修超，而于中間不取果證，乃至未得一切相智。 
　　“是菩薩摩訶薩安住靜慮波羅蜜多，從一佛土至一佛土，供養恭敬、尊重贊嘆諸佛世尊，于諸佛所植眾善本，成熟有情、嚴凈佛土。從一世界趣一世界，饒益有情身心無倦，或以布施攝諸有情，或以凈戒攝諸有情，或以安忍攝諸有情，或以精進攝諸有情，或以靜慮攝諸有情，或以般若攝諸有情，或以解脫攝諸有情，或以解脫知見攝諸有情，或教有情住預流果，或教有情住一來果，或教有情住不還果，或教有情住阿羅漢果，或教有情住獨覺菩提，或教有情安住菩薩摩訶薩位，或教有情安住無上正等菩提，隨諸有情善根勢力，善法增長，種種方便令其安住。 
　　“是菩薩摩訶薩安住靜慮波羅蜜多，能引一切三摩地門，能引一切陀羅尼門，能得殊勝四無礙解，能得殊勝異熟神通。是菩薩摩訶薩由得殊勝異熟神通，決定不復入于母胎，決定不復受淫欲樂，決定不復攝受生業，亦復不為生過所染。何以故？是菩薩摩訶薩善見善達一切法性皆如幻化。雖知諸行皆如幻化，而乘悲愿饒益有情。雖乘悲愿饒益有情，而達有情及彼施設皆不可得。雖達有情及彼施設皆不可得，而能安立一切有情，令其安住不可得法，依世俗理不依勝義。 
　　“是菩薩摩訶薩安住靜慮波羅蜜多，修行一切靜慮、解脫、等持、等至，乃至圓滿所求無上正等菩提，常不舍離所修靜慮波羅蜜多。是菩薩摩訶薩行道相智，方便引發一切相智，安住其中永斷一切習氣相續。是菩薩摩訶薩能永斷一切習氣相續故，能正自利亦正利他。是菩薩摩訶薩能正自利正利他故，便與一切世間天、人、阿素洛等作凈福田，堪受一切世間天、人、阿素洛等供養恭敬。 
　　“如是，善現，菩薩摩訶薩行深般若波羅蜜多時，由離諸相無漏心力，能于一切無相、無覺、無得、無影、無作法中，圓滿靜慮波羅蜜多，亦能圓滿諸余功德。 
　　“復次，善現，云何菩薩摩訶薩行深般若波羅蜜多時，能于一切無相、無覺、無得、無影、無作法中，圓滿般若波羅蜜多？ 
　　“善現，菩薩摩訶薩行深般若波羅蜜多時，能以離相無漏之心而修般若，是菩薩摩訶薩不見少法實有成就。 
　　“謂不見色實有成就，不見受、想、行、識實有成就；不見色生，不見受、想、行、識生；不見色滅，不見受、想、行、識滅；不見色是增益門，不見受、想、行、識是增益門；不見色是損減門，不見受、想、行、識是損減門；不見色有積集，不見受、想、行、識有積集；不見色有離散，不見受、想、行、識有離散。如實觀色是虛妄、不堅實、無自在，如實觀受、想、行、識是虛妄、不堅實、無自在。 
　　“不見眼處實有成就，不見耳、鼻、舌、身、意處實有成就；不見眼處生，不見耳、鼻、舌、身、意處生；不見眼處滅，不見耳、鼻、舌、身、意處滅；不見眼處是增益門，不見耳、鼻、舌、身、意處是增益門；不見眼處是損減門，不見耳、鼻、舌、身、意處是損減門；不見眼處有積集，不見耳、鼻、舌、身、意處有積集；不見眼處有離散，不見耳、鼻、舌、身、意處有離散。如實觀眼處是虛妄、不堅實、無自在，如實觀耳、鼻、舌、身、意處是虛妄、不堅實、無自在。 
　　“不見色處實有成就，不見聲、香、味、觸、法處實有成就；不見色處生，不見聲、香、味、觸、法處生；不見色處滅，不見聲、香、味、觸、法處滅；不見色處是增益門，不見聲、香、味、觸、法處是增益門；不見色處是損減門，不見聲、香、味、觸、法處是損減門；不見色處有積集，不見聲、香、味、觸、法處有積集；不見色處有離散，不見聲、香、味、觸、法處有離散。如實觀色處是虛妄、不堅實、無自在，如實觀聲、香、味、觸、法處是虛妄、不堅實、無自在。 
　　“不見眼界實有成就，不見耳、鼻、舌、身、意界實有成就；不見眼界生，不見耳、鼻、舌、身、意界生；不見眼界滅，不見耳、鼻、舌、身、意界滅；不見眼界是增益門，不見耳、鼻、舌、身、意界是增益門；不見眼界是損減門，不見耳、鼻、舌、身、意界是損減門；不見眼界有積集，不見耳、鼻、舌、身、意界有積集；不見眼界有離散，不見耳、鼻、舌、身、意界有離散。如實觀眼界是虛妄、不堅實、無自在，如實觀耳、鼻、舌、身、意界是虛妄、不堅實、無自在。 
　　“不見色界實有成就，不見聲、香、味、觸、法界實有成就；不見色界生，不見聲、香、味、觸、法界生；不見色界滅，不見聲、香、味、觸、法界滅；不見色界是增益門，不見聲、香、味、觸、法界是增益門；不見色界是損減門，不見聲、香、味、觸、法界是損減門；不見色界有積集，不見聲、香、味、觸、法界有積集；不見色界有離散，不見聲、香、味、觸、法界有離散。如實觀色界是虛妄、不堅實、無自在，如實觀聲、香、味、觸、法界是虛妄、不堅實、無自在。 
　　“不見眼識界實有成就，不見耳、鼻、舌、身、意識界實有成就；不見眼識界生，不見耳、鼻、舌、身、意識界生；不見眼識界滅，不見耳、鼻、舌、身、意識界滅；不見眼識界是增益門，不見耳、鼻、舌、身、意識界是增益門；不見眼識界是損減門，不見耳、鼻、舌、身、意識界是損減門；不見眼識界有積集，不見耳、鼻、舌、身、意識界有積集；不見眼識界有離散，不見耳、鼻、舌、身、意識界有離散。如實觀眼識界是虛妄、不堅實、無自在，如實觀耳、鼻、舌、身、意識界是虛妄、不堅實、無自在。 
　　“不見眼觸實有成就，不見耳、鼻、舌、身、意觸實有成就；不見眼觸生，不見耳、鼻、舌、身、意觸生；不見眼觸滅，不見耳、鼻、舌、身、意觸滅；不見眼觸是增益門，不見耳、鼻、舌、身、意觸是增益門；不見眼觸是損減門，不見耳、鼻、舌、身、意觸是損減門；不見眼觸有積集，不見耳、鼻、舌、身、意觸有積集；不見眼觸有離散，不見耳、鼻、舌、身、意觸有離散。如實觀眼觸是虛妄、不堅實、無自在，如實觀耳、鼻、舌、身、意觸是虛妄、不堅實、無自在。 
　　“不見眼觸為緣所生諸受實有成就，不見耳、鼻、舌、身、意觸為緣所生諸受實有成就；不見眼觸為緣所生諸受生，不見耳、鼻、舌、身、意觸為緣所生諸受生；不見眼觸為緣所生諸受滅，不見耳、鼻、舌、身、意觸為緣所生諸受滅；不見眼觸為緣所生諸受是增益門，不見耳、鼻、舌、身、意觸為緣所生諸受是增益門；不見眼觸為緣所生諸受是損減門，不見耳、鼻、舌、身、意觸為緣所生諸受是損減門；不見眼觸為緣所生諸受有積集，不見耳、鼻、舌、身、意觸為緣所生諸受有積集；不見眼觸為緣所生諸受有離散，不見耳、鼻、舌、身、意觸為緣所生諸受有離散。如實觀眼觸為緣所生諸受是虛妄、不堅實、無自在，如實觀耳、鼻、舌、身、意觸為緣所生諸受是虛妄、不堅實、無自在。 
　　“不見一切有漏法實有成就，不見一切無漏法實有成就；不見一切有漏法生，不見一切無漏法生；不見一切有漏法滅，不見一切無漏法滅；不見一切有漏法是增益門，不見一切無漏法是增益門；不見一切有漏法是損減門，不見一切無漏法是損減門；不見一切有漏法有積集，不見一切無漏法有積集；不見一切有漏法有離散，不見一切無漏法有離散。如實觀一切有漏法是虛妄、不堅實、無自在，如實觀一切無漏法是虛妄、不堅實、無自在。 
　　“是菩薩摩訶薩如是觀時，不得色自性，不得受、想、行、識自性；不得眼處自性，不得耳、鼻、舌、身、意處自性；不得色處自性，不得聲、香、味、觸、法處自性；不得眼界自性，不得耳、鼻、舌、身、意界自性；不得色界自性，不得聲、香、味、觸、法界自性；不得眼識界自性，不得耳、鼻、舌、身、意識界自性；不得眼觸自性，不得耳、鼻、舌、身、意觸自性；不得眼觸為緣所生諸受自性，不得耳、鼻、舌、身、意觸為緣所生諸受自性；不得一切有漏法自性，不得一切無漏法自性。 
　　“是菩薩摩訶薩修行般若波羅蜜多，于一切法皆以無性而為自性深生信解。是菩薩摩訶薩于如是事生信解已，能行內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。 
　　“是菩薩摩訶薩如是行時，于一切法都不執著，謂不執著色，不執著受、想、行、識；不執著眼處，不執著耳、鼻、舌、身、意處；不執著色處，不執著聲、香、味、觸、法處；不執著眼界，不執著耳、鼻、舌、身、意界；不執著色界，不執著聲、香、味、觸、法界；不執著眼識界，不執著耳、鼻、舌、身、意識界；不執著眼觸，不執著耳、鼻、舌、身、意觸；不執著眼觸為緣所生諸受，不執著耳、鼻、舌、身、意觸為緣所生諸受；不執著地界，不執著水、火、風、空、識界；不執著因緣，不執著等無間緣、所緣緣、增上緣；不執著無明，不執著行、識、名色、六處、觸、受、愛、取、有、生、老死愁嘆苦憂惱；不執著布施波羅蜜多，不執著凈戒、安忍、精進、靜慮、般若波羅蜜多；不執著內空，不執著外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；不執著真如，不執著法界、法性、不虛妄性、不變異性、平等性、離生性、法定、法住、實際、虛空界、不思議界；不執著四念住，不執著四正斷、四神足、五根、五力、七等覺支、八圣道支；不執著苦圣諦，不執著集、滅、道圣諦；不執著四靜慮，不執著四無量、四無色定；不執著八解脫，不執著八勝處、九次第定、十遍處；不執著一切三摩地門，不執著一切陀羅尼門；不執著空解脫門，不執著無相、無愿解脫門；不執著五眼，不執著六神通；不執著佛十力，不執著四無所畏、四無礙解、十八佛不共法；不執著大慈，不執著大悲、大喜、大舍。 
大般若波羅蜜多經卷第三百七十八 初分無相無得品第六十六之六  
　　“不執著無忘失法，不執著恒住舍性；不執著一切智，不執著道相智、一切相智；不執著預流果，不執著一來、不還、阿羅漢果、獨覺菩提；不執著一切菩薩摩訶薩行，不執著諸佛無上正等菩提。 
　　“是菩薩摩訶薩行無性為自性甚深般若波羅蜜多時，能圓滿菩薩道，謂能圓滿布施、凈戒、安忍、精進、靜慮、般若波羅蜜多，亦能圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦能圓滿真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦能圓滿四念住、四正斷、四神足、五根、五力、七等覺支、八圣道支，亦能圓滿苦、集、滅、道圣諦，亦能圓滿四靜慮、四無量、四無色定，亦能圓滿八解脫、八勝處、九次第定、十遍處，亦能圓滿一切三摩地門、陀羅尼門，亦能圓滿空、無相、無愿解脫門，亦能圓滿五眼、六神通，亦能圓滿佛十力、四無所畏、四無礙解、十八佛不共法，亦能圓滿大慈、大悲、大喜、大舍，亦能圓滿無忘失法、恒住舍性，亦能圓滿一切智、道相智、一切相智，亦能圓滿三十二大士相、八十隨好。 
　　“是菩薩摩訶薩住異熟法菩提道中，復能圓滿布施、凈戒、安忍、精進、靜慮、般若波羅蜜多，亦能圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦能圓滿真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦能圓滿四念住、四正斷、四神足、五根、五力、七等覺支、八圣道支，亦能圓滿苦、集、滅、道圣諦，亦能圓滿四靜慮、四無量、四無色定，亦能圓滿八解脫、八勝處、九次第定、十遍處，亦能圓滿一切三摩地門、陀羅尼門，亦能圓滿空、無相、無愿解脫門，亦能圓滿五眼、六神通等無量功德。 
　　“是菩薩摩訶薩圓滿如是菩提道已，離諸暗障住佛道中，由異熟生勝神通力，方便饒益諸有情類，應以布施而攝受者，即以布施而攝受之；應以凈戒而攝受者，即以凈戒而攝受之；應以安忍而攝受者，即以安忍而攝受之；應以精進而攝受者，即以精進而攝受之；應以靜慮而攝受者，即以靜慮而攝受之；應以般若而攝受者，即以般若而攝受之；應以解脫而攝受者，即以解脫而攝受之；應以解脫知見而攝受者，即以解脫知見而攝受之；應令安住預流果者，方便令住預流果；應令安住一來果者，方便令住一來果；應令安住不還果者，方便令住不還果；應令安住阿羅漢果者，方便令住阿羅漢果；應令安住獨覺菩提者，方便令住獨覺菩提；應令安住阿耨多羅三藐三菩提者，方便令住阿耨多羅三藐三菩提。 
　　“是菩薩摩訶薩能作種種神通變現，欲往殑伽沙等世界，隨意能往；欲現所往諸世界中種種珍寶，隨意能現；欲令所往諸世界中有情受用眾妙珍寶，隨其所樂皆令滿足。是菩薩摩訶薩從一世界至一世界，利益安樂無量有情，見諸世界嚴凈之相，能自攝受隨意所樂嚴凈佛土。譬如他化自在諸天諸有所須眾妙樂具隨心而現，如是菩薩隨意攝受種種嚴凈無量佛土。 
　　“是菩薩摩訶薩由異熟生布施、凈戒、安忍、精進、靜慮、般若波羅蜜多，及異熟生諸妙神通，并異熟生菩薩道故，行道相智。由道相智得成熟故，復能證得一切相智，由得此智于一切法無所攝受，謂不攝受色，不攝受受、想、行、識；不攝受眼處，不攝受耳、鼻、舌、身、意處；不攝受色處，不攝受聲、香、味、觸、法處；不攝受眼界，不攝受耳、鼻、舌、身、意界；不攝受色界，不攝受聲、香、味、觸、法界；不攝受眼識界，不攝受耳、鼻、舌、身、意識界；不攝受眼觸，不攝受耳、鼻、舌、身、意觸；不攝受眼觸為緣所生諸受，不攝受耳、鼻、舌、身、意觸為緣所生諸受；不攝受一切善法、非善法、世間法、出世間法、有漏法、無漏法、有為法、無為法、有罪法、無罪法，亦不攝受所證無上正等菩提，亦不攝受一切佛土所受用物，其中有情亦無攝受。何以故？是菩薩摩訶薩先不攝受一切法故，于一切法無所得故，為諸有情無倒宣說一切法性無攝受故。 
　　“如是，善現，菩薩摩訶薩行深般若波羅蜜多時，由離諸相無漏心力，能于一切無相、無覺、無得、無愿、無作法中，圓滿般若波羅蜜多，亦能圓滿諸余功德。”  初分無雜法義品第六十七之一  
　　爾時，具壽善現白佛言：“世尊，云何于一切無雜無相自相空法中，能圓滿修布施、凈戒、安忍、精進、靜慮、般若波羅蜜多？云何于一切無漏無差別法中，施設如是諸法差別及可了知？云何于般若波羅蜜多中，攝受一切布施、凈戒、安忍、精進、靜慮、般若波羅蜜多，攝受一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，攝受一切真如、法界、法性、不虛妄性、不變異性、平等性、離生性、法定、法住、實際、虛空界、不思議界，攝受一切四念住、四正斷、四神足、五根、五力、七等覺支、八圣道支，攝受一切空、無相、無愿解脫門，攝受一切苦、集、滅、道圣諦，攝受一切四靜慮、四無量、四無色定，攝受一切八解脫、八勝處、九次第定、十遍處，攝受一切三摩地門、陀羅尼門，攝受一切五眼、六神通，攝受一切佛十力、四無所畏、四無礙解、大慈、大悲、大喜、大舍、十八佛不共法，攝受一切無忘失法、恒住舍性，攝受一切一切智、道相智、一切相智，攝受一切世、出世法？云何于一切異相法中施設一相，所謂無相，及于一相、無相法中施設種種差別法相？” 
　　佛言：“善現，菩薩摩訶薩行深般若波羅蜜多時，安住如夢、如響、如像、如光影、如陽焰、如幻事、如尋香城、如變化事五取蘊中，修行布施、凈戒、安忍、精進、靜慮、般若波羅蜜多，如實了知如夢、如響、如像、如光影、如陽焰、如幻事、如尋香城、如變化事五取蘊皆無相。所以者何？諸夢、響、像、光影、陽焰、幻事、尋香城、變化事皆無自性，若法無自性是法則無相，若法無相是法一相，所謂無相。 
　　“善現，由此因緣，當知一切布施無相、施者無相、受者無相、施物無相，若如是知而行布施，則能圓滿修行布施波羅蜜多。若能圓滿修行布施波羅蜜多，則不遠離凈戒、安忍、精進、靜慮、般若波羅蜜多。安住如是布施、凈戒、安忍、精進、靜慮、般若波羅蜜多，則能圓滿四靜慮、四無量、四無色定，亦能圓滿四念住、四正斷、四神足、五根、五力、七等覺支、八圣道支，亦能圓滿空、無相、無愿解脫門，亦能圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦能圓滿真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦能圓滿苦、集、滅、道圣諦，亦能圓滿八解脫、八勝處、九次第定、十遍處，亦能圓滿五百三摩地門、五百陀羅尼門，亦能圓滿五眼、六神通，亦能圓滿佛十力、四無所畏、四無礙解、大慈、大悲、大喜、大舍、十八佛不共法，亦能圓滿無忘失法、恒住舍性，亦能圓滿一切智、道相智、一切相智。 
　　“是菩薩摩訶薩安住如是異熟生圣無漏諸法中，以神通力往到十方殑伽沙等諸佛世界，復以種種上妙衣服、飲食、臥具、湯藥、香花、寶幢、幡蓋、燈明、伎樂及余所須，供養恭敬、尊重贊嘆諸佛世尊，作諸有情利益安樂，應以布施而攝益者，即以布施而攝益之；應以凈戒而攝益者，即以凈戒而攝益之；應以安忍而攝益者，即以安忍而攝益之；應以精進而攝益者，即以精進而攝益之；應以靜慮而攝益者，即以靜慮而攝益之；應以般若而攝益者，即以般若而攝益之；應以諸余種種善法而攝益者，即以諸余種種善法而攝益之；應以一切殊勝善法而攝益者，即以一切殊勝善法而攝益之。是菩薩摩訶薩成就如是無量善法，雖受生死不為生死過失所染。為欲利樂諸有情故，攝受人天富貴自在，由此富貴自在威力，能作有情諸利樂事，以四攝事而攝受之。 
　　“是菩薩摩訶薩知一切法皆無相故，雖知預流果而不住預流果，雖知一來果而不住一來果，雖知不還果而不住不還果，雖知阿羅漢果而不住阿羅漢果，雖知獨覺菩提而不住獨覺菩提。所以者何？是菩薩摩訶薩如實了知一切法已，為欲證得一切相智，不共一切聲聞、獨覺。 
　　“如是，善現，菩薩摩訶薩知一切法皆無相故，如實了知布施、凈戒、安忍、精進、靜慮、般若波羅蜜多亦皆無相，如實了知諸余佛法亦皆無相，由是因緣普能圓滿一切佛法。 
　　“復次，善現，菩薩摩訶薩行深般若波羅蜜多時，安住如夢、如響、如像、如光影、如陽焰、如幻事、如尋香城、如變化事五取蘊中，圓滿凈戒波羅蜜多。是菩薩摩訶薩如實了知是五取蘊如夢、如響、如像、如光影、如陽焰、如幻事、如尋香城、如變化事已，便能圓滿無相凈戒波羅蜜多。如是凈戒，無缺、無隙、無瑕、無穢，無所取著，應受供養，智者所贊，妙善受持，妙善究竟，是圣無漏，是出世間道支所攝。安住此戒，能善受持受施設戒、法爾得戒、律儀戒、有表戒、無表戒、現行戒、不現行戒、威儀戒、非威儀戒。 
　　“是菩薩摩訶薩雖具成就如是諸戒而無取著，不作是念：‘我由此戒當生剎帝利大族富貴自在，或生婆羅門大族富貴自在，或生長者大族富貴自在，或生居士大族富貴自在。’不作是念：‘我由此戒當為小王、或為大王、或為輪王富貴自在。’不作是念：‘我由此戒當生四大王眾天、或生三十三天、或生夜摩天、或生睹史多天、或生樂變化天、或生他化自在天富貴自在。’不作是念：‘我由此戒當生梵眾天、或生梵輔天、或生梵會天、或生大梵天富貴自在。’不作是念：‘我由此戒當生光天、或生少光天、或生無量光天、或生極光凈天富貴自在。’不作是念：‘我由此戒當生凈天、或生少凈天、或生無量凈天、或生遍凈天富貴自在。’不作是念：‘我由此戒當生廣天、或生少廣天、或生無量廣天、或生廣果天富貴自在。’不作是念：‘我由此戒當生無煩天、或生無熱天、或生善現天、或生善見天、或生色究竟天富貴自在。’不作是念：‘我由此戒當生空無邊處、或生識無邊處、或生無所有處、或生非想非非想處富貴自在。’不作是念：‘我由此戒當得預流果，或得一來果，或得不還果，或得阿羅漢果，或得獨覺菩提，或入菩薩正性離生，或得菩薩無生法忍，或得無上正等菩提。’所以者何？是諸法皆無相，咸同一相，所謂無相，無相之法不得無相，有相之法不得有相，無相之法不得有相，有相之法不得無相，由是因緣都不可得。 
　　“如是，善現，菩薩摩訶薩修行般若波羅蜜多，速能圓滿無相凈戒波羅蜜多，證入菩薩正性離生；既入菩薩正性離生，復得菩薩無生法忍；既得菩薩無生法忍，修行道相智，趣一切相智，得異熟五神通，復得五百三摩地門，亦得五百陀羅尼門。安住此中，復能證得四無礙解，從一佛土至一佛土，供養恭敬、尊重贊嘆諸佛世尊，成熟有情、嚴凈佛土。 
　　“是菩薩摩訶薩為化有情，雖現流轉諸趣生死，而不為彼煩惱業報諸障所染。譬如化人雖現行住坐臥等事，而無真實往來等業，雖現種種饒益有情，而于有情及彼施設都無所得。如有如來、應、正等覺名蘇扇多，證得無上正等菩提，轉妙法輪度無量眾，令脫生死證得涅槃，而無有情堪受次得無上正等菩提記者。時，彼如來化作化佛令久住世，自舍壽行入無余依般涅槃界，彼化佛身住一劫已，授一菩薩無上正等菩提記已方入涅槃。彼佛化身雖作種種益有情事而無所得，謂不得色，不得受、想、行、識；不得眼處，不得耳、鼻、舌、身、意處；不得色處，不得聲、香、味、觸、法處；不得眼界，不得耳、鼻、舌、身、意界；不得色界，不得聲、香、味、觸、法界；不得眼識界，不得耳、鼻、舌、身、意識界；不得眼觸，不得耳、鼻、舌、身、意觸；不得眼觸為緣所生諸受，不得耳、鼻、舌、身、意觸為緣所生諸受；不得一切有漏無漏法及有情。是菩薩摩訶薩亦復如是雖有所作而無所得。 
　　“如是，善現，菩薩摩訶薩修行般若波羅蜜多，圓滿凈戒波羅蜜多，由此凈戒波羅蜜多得圓滿故，便能攝受一切佛法。 
　　“復次，善現，菩薩摩訶薩行深般若波羅蜜多時，安住如夢、如響、如像、如光影、如陽焰、如幻事、如尋香城、如變化事五取蘊中，圓滿安忍波羅蜜多。是菩薩摩訶薩如實了知是五取蘊如夢、如響、如像、如光影、如陽焰、如幻事、如尋香城、如變化事已，便能圓滿無相安忍波羅蜜多。 
　　“善現，云何菩薩摩訶薩修行般若波羅蜜多，如實了知是五取蘊如夢、如響、如像、如光影、如陽焰、如幻事、如尋香城、如變化事已，便能圓滿無相安忍波羅蜜多？善現，是菩薩摩訶薩如實了知是五取蘊無實相故，修二種忍便能圓滿無相安忍波羅蜜多。何等為二？一、安受忍；二、觀察忍。 
　　“安受忍者，謂諸菩薩摩訶薩從初發心乃至安坐妙菩提座，于其中間，假使一切有情之類競來呵毀，以粗惡言罵詈凌辱，復以瓦石、刀杖加害，是菩薩摩訶薩為滿安忍波羅蜜多，乃至不生一念瞋恨，亦復不起加報之心，但作是念：‘彼諸有情深可憐愍，增上煩惱撞擊其心不得自在，于我發起如是惡業，我今不應瞋恨于彼。’復作是念：‘由我攝受怨家諸蘊，令彼有情于我發起如是惡業，但應自責不應瞋彼。’菩薩如是審觀察時，于彼有情深生慈愍，如是等類名安受忍。 
　　“觀察忍者，謂諸菩薩摩訶薩作是思惟：‘諸行如幻、虛妄不實、不得自在，亦如虛空無我，有情、命者、生者、養者、士夫、補特伽羅、意生、儒童、作者、受者、知者、見者皆不可得，唯是虛妄分別所起。誰呵毀我？誰罵詈我？誰凌辱我？誰以種種瓦、石、刀、杖加害于我？誰復受彼毀辱加害？皆是自心虛妄分別，我今不應橫起執著，如是諸法由自性空、勝義空故都無所有。’菩薩如是審觀察時，如實了知諸行空寂，于一切法不生異想，如是等類名觀察忍。 
　　“是菩薩摩訶薩修習如是二種忍故，便能圓滿無相安忍波羅蜜多，由能圓滿無相安忍波羅蜜多，即便獲得無生法忍。”  
　　時，具壽善現白佛言：“世尊，云何名為無生法忍？此何所斷？復是何智？” 
　　佛言：“善現，由此勢力乃至少分惡不善法亦不得生，是故說名無生法忍。此令一切我及我所慢等煩惱究竟寂滅，如實忍受諸法如夢、如響、如像、如光影、如陽焰、如幻事、如尋香城、如變化事，此忍名智，得此智故說名獲得無生法忍。” 
　　具壽善現復白佛言：“世尊，聲聞、獨覺無生法忍與菩薩摩訶薩無生法忍有何差別？” 
　　佛言：“善現，諸預流者若智、若斷亦名菩薩摩訶薩忍，諸一來者若智、若斷亦名菩薩摩訶薩忍，諸不還者若智、若斷亦名菩薩摩訶薩忍，諸阿羅漢若智、若斷亦名菩薩摩訶薩忍，一切獨覺若智、若斷亦名菩薩摩訶薩忍。復有菩薩摩訶薩忍，謂忍諸法畢竟不生，是為差別。善現，諸菩薩摩訶薩成就如是殊勝忍故，超勝一切聲聞、獨覺。 
　　“善現，是菩薩摩訶薩安住如是殊勝異熟無生忍中行菩薩道，能圓滿道相智。由能圓滿道相智故，常不遠離四念住、四正斷、四神足、五根、五力、七等覺支、八圣道支，亦不遠離空、無相、無愿解脫門，亦不遠離異熟神通。是菩薩摩訶薩由不遠離異熟神通，從一佛土至一佛土，供養恭敬諸佛世尊，成熟有情、嚴凈佛土。是菩薩摩訶薩由成熟有情、嚴凈佛土得圓滿故，以一剎那相應妙慧，證得無上正等菩提。 
　　“如是，善現，菩薩摩訶薩修行般若波羅蜜多，速能圓滿無相安忍波羅蜜多，無相安忍波羅蜜多得圓滿故，便能證得一切智智，一切佛法無不圓滿。 
　　“復次，善現，菩薩摩訶薩行深般若波羅蜜多時，安住如夢、如響、如像、如光影、如陽焰、如幻事、如尋香城、如變化事五取蘊中，如實了知是五取蘊如夢、如響、如像、如光影、如陽焰、如幻事、如尋香城、如變化事無實相已，發起勇猛身心精進。是菩薩摩訶薩發起勇猛身精進故，引發殊勝迅速神通，由此神通往十方界，供養恭敬、尊重贊嘆諸佛世尊，于諸佛所植眾德本，利益安樂無量有情，亦能嚴凈種種佛土。是菩薩摩訶薩由身精進成熟有情，隨其所宜方便安立于三乘法各令究竟。如是，善現，菩薩摩訶薩修行般若波羅蜜多，由身精進能速圓滿無相精進波羅蜜多。 
　　“善現，是菩薩摩訶薩發起勇猛心精進故，引發諸圣無漏道支所攝精進，圓滿精進波羅蜜多，于中具能攝諸善法，謂四念住、四正斷、四神足、五根、五力、七等覺支、八圣道支，空、無相、無愿解脫門，四靜慮、四無量、四無色定，八解脫、八勝處、九次第定、十遍處，苦、集、滅、道圣諦，布施、凈戒、安忍、精進、靜慮、般若波羅蜜多，五眼、六神通，三摩地門、陀羅尼門，極喜地、離垢地、發光地、焰慧地、極難勝地、現前地、遠行地、不動地、善慧地、法云地，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，真如、法界、法性、不虛妄性、不變異性、平等性、離生性、法定、法住、實際、虛空界、不思議界，佛十力、四無所畏、四無礙解、大慈、大悲、大喜、大舍、十八佛不共法，無忘失法、恒住舍性，一切智、道相智、一切相智。 
　　“是菩薩摩訶薩安住此中，能圓滿一切相智。由一切相智得圓滿故，永斷一切習氣相續。由永斷一切習氣相續故，諸相隨好成就圓滿。由諸相隨好成就圓滿，證得無上正等菩提，放大光明遍照三千大千世界，令諸世界六種變動，轉正法輪具三十二相。由此三千大千世界諸有情類蒙光照觸，睹斯變動、聞正法音，皆于三乘得不退轉。 
　　“如是，善現，菩薩摩訶薩修行般若波羅蜜多，圓滿精進波羅蜜多，是菩薩摩訶薩安住精進波羅蜜多，能辦自他多饒益事，速能圓滿一切佛法，證得無上正等菩提。 
　　“復次，善現，菩薩摩訶薩行深般若波羅蜜多時，安住如夢、如響、如像、如光影、如陽焰、如幻事、如尋香城、如變化事五取蘊中，圓滿靜慮波羅蜜多。 
　　“善現，云何菩薩摩訶薩行深般若波羅蜜多時，安住如夢、如響、如像、如光影、如陽焰、如幻事、如尋香城、如變化事五取蘊中，圓滿靜慮波羅蜜多？ 
　　“善現，菩薩摩訶薩修行般若波羅蜜多時，如實了知是五取蘊如夢、如響、如像、如光影、如陽焰、如幻事、如尋香城、如變化事無實相已，入初靜慮具足住，入第二、第三、第四靜慮具足住；入慈無量具足住，入悲、喜、舍無量具足住；入空無邊處定具足住，入識無邊處、無所有處、非想非非想處定具足住；修空三摩地，修無相、無愿三摩地；修如電三摩地，修圣正三摩地、金剛喻三摩地。住金剛喻三摩地中，除如來三摩地，諸余一切三摩地，若共聲聞三摩地，若共獨覺三摩地，若余無量三摩地，如是一切皆能身證具足而住，然于如是靜慮、無量、無色定等諸三摩地，不生味著，亦不貪著彼所得果。何以故？是菩薩摩訶薩如實了知靜慮、無量、無色定等諸三摩地及一切法皆無實相，皆以無性而為自性，不應以無相法味著無相法，亦不應以無性為自性法味著無性為自性法。由不味著三摩地故，是菩薩摩訶薩終不隨順靜慮、無量、無色定等諸三摩地勢力而生色、無色界。何以故？是菩薩摩訶薩于一切界都無所得，于入定者及所入定、由此入定亦無所得。是菩薩摩訶薩于一切法無所得故，速能圓滿無相靜慮波羅蜜多，由此靜慮波羅蜜多超諸聲聞及獨覺地。”  
　　時，具壽善現白佛言：“世尊，是菩薩摩訶薩云何圓滿無相靜慮波羅蜜多，超諸聲聞及獨覺地？” 
　　佛言：“善現，是菩薩摩訶薩善學內空故，善學外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故，是菩薩摩訶薩于是諸空中不得一切法，安住此中不得預流果，不得一來、不還、阿羅漢果、獨覺菩提，不得一切菩薩摩訶薩行，不得諸佛無上正等菩提。何以故？是諸空性亦皆空故。是菩薩摩訶薩由住此空，超諸聲聞及獨覺地，證入菩薩正性離生。” 
　　具壽善現復白佛言：“世尊，菩薩摩訶薩以何為生？以何為離生？” 
　　佛言：“善現，菩薩摩訶薩以一切有所得為生，以一切無所得為離生。” 
　　具壽善現白佛言：“世尊，菩薩摩訶薩以何為有所得？以何為無所得？” 
　　佛言：“善現，菩薩摩訶薩以一切法為有所得，謂菩薩摩訶薩以色為有所得，以受、想、行、識為有所得；菩薩摩訶薩以眼處為有所得，以耳、鼻、舌、身、意處為有所得；菩薩摩訶薩以色處為有所得，以聲、香、味、觸、法處為有所得；菩薩摩訶薩以眼界為有所得，以耳、鼻、舌、身、意界為有所得；菩薩摩訶薩以色界為有所得，以聲、香、味、觸、法界為有所得；菩薩摩訶薩以眼識界為有所得，以耳、鼻、舌、身、意識界為有所得；菩薩摩訶薩以眼觸為有所得，以耳、鼻、舌、身、意觸為有所得；菩薩摩訶薩以眼觸為緣所生諸受為有所得，以耳、鼻、舌、身、意觸為緣所生諸受為有所得；菩薩摩訶薩以地界為有所得，以水、火、風、空、識界為有所得；菩薩摩訶薩以因緣為有所得，以等無間緣、所緣緣、增上緣為有所得；菩薩摩訶薩以無明為有所得，以行、識、名色、六處、觸、受、愛、取、有、生、老死愁嘆苦憂惱為有所得；菩薩摩訶薩以布施波羅蜜多為有所得，以凈戒、安忍、精進、靜慮、般若波羅蜜多為有所得；菩薩摩訶薩以內空為有所得，以外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空為有所得；菩薩摩訶薩以四念住為有所得，以四正斷、四神足、五根、五力、七等覺支、八圣道支為有所得；菩薩摩訶薩以空解脫門為有所得，以無相、無愿解脫門為有所得；菩薩摩訶薩以苦圣諦為有所得，以集、滅、道圣諦為有所得；菩薩摩訶薩以四靜慮為有所得，以四無量、四無色定為有所得；菩薩摩訶薩以八解脫為有所得，以八勝處、九次第定、十遍處為有所得；菩薩摩訶薩以一切三摩地門為有所得，以一切陀羅尼門為有所得；菩薩摩訶薩以極喜地為有所得，以離垢地、發光地、焰慧地、極難勝地、現前地、遠行地、不動地、善慧地、法云地為有所得；菩薩摩訶薩以五眼為有所得，以六神通為有所得；菩薩摩訶薩以佛十力為有所得，以四無所畏、四無礙解、大慈、大悲、大喜、大舍、十八佛不共法為有所得；菩薩摩訶薩以無忘失法為有所得，以恒住舍性為有所得；菩薩摩訶薩以一切智為有所得，以道相智、一切相智為有所得；菩薩摩訶薩以預流果為有所得，以一來、不還、阿羅漢果、獨覺菩提為有所得；菩薩摩訶薩以一切菩薩摩訶薩行為有所得，以諸佛無上正等菩提為有所得。菩薩摩訶薩以如是等有所得為生。 
　　“善現，無所得者，謂菩薩摩訶薩于如是一切法，無行、無得、無說、無示，謂： 
　　“菩薩摩訶薩于色，無行、無得、無說、無示；于受、想、行、識，無行、無得、無說、無示。何以故？色自性乃至識自性皆不可行、得、說、示故。 
　　“菩薩摩訶薩于眼處，無行、無得、無說、無示；于耳、鼻、舌、身、意處，無行、無得、無說、無示。何以故？眼處自性乃至意處自性，皆不可行、得、說、示故。 
　　“菩薩摩訶薩于色處，無行、無得、無說、無示；于聲、香、味、觸、法處，無行、無得、無說、無示。何以故？色處自性乃至法處自性，皆不可行、得、說、示故。 
　　“菩薩摩訶薩于眼界、無行、無得、無說、無示；于耳、鼻、舌、身、意界，無行、無得、無說、無示。何以故？眼界自性乃至意界自性，皆不可行、得、說、示故。 
　　“菩薩摩訶薩于色界，無行、無得、無說、無示；于聲、香、味、觸、法界，無行、無得、無說、無示。何以故？色界自性乃至法界自性，皆不可行、得、說、示故。 
　　“菩薩摩訶薩于眼識界，無行、無得、無說、無示；于耳、鼻、舌、身、意識界，無行、無得、無說、無示。何以故？眼識界自性乃至意識界自性，皆不可行、得、說、示故。 
　　“菩薩摩訶薩于眼觸，無行、無得、無說、無示；于耳、鼻、舌、身、意觸，無行、無得、無說、無示。何以故？眼觸自性乃至意觸自性，皆不可行、得、說、示故。  
大般若波羅蜜多經卷第三百七十九 初分無雜法義品第六十七之二  
　　“菩薩摩訶薩于眼觸為緣所生諸受，無行、無得、無說、無示；于耳、鼻、舌、身、意觸為緣所生諸受，無行、無得、無說、無示。何以故？眼觸為緣所生諸受自性乃至意觸為緣所生諸受自性，皆不可行、得、說、示故。 
　　“菩薩摩訶薩于地界，無行、無得、無說、無示；于水、火、風、空、識界，無行、無得、無說、無示。何以故？地界自性乃至識界自性，皆不可行、得、說、示故。 
　　“菩薩摩訶薩于因緣，無行、無得、無說、無示；于等無間緣、所緣緣、增上緣，無行、無得、無說、無示。何以故？因緣自性乃至增上緣自性，皆不可行、得、說、示故。 
　　“菩薩摩訶薩于無明，無行、無得、無說、無示；于行、識、名色、六處、觸、受、愛、取、有、生、老死愁嘆苦憂惱，無行、無得、無說、無示。何以故？無明自性乃至老死愁嘆苦憂惱自性，皆不可行、得、說、示故。 
　　“菩薩摩訶薩于布施波羅蜜多，無行、無得、無說、無示；于凈戒、安忍、精進、靜慮、般若波羅蜜多，無行、無得、無說、無示。何以故？布施波羅蜜多自性乃至般若波羅蜜多自性，皆不可行、得、說、示故。 
　　“菩薩摩訶薩于內空，無行、無得、無說、無示；于外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，無行、無得、無說、無示。何以故？內空自性乃至無性自性空自性，皆不可行、得、說、示故。 
　　“菩薩摩訶薩于四念住，無行、無得、無說、無示；于四正斷、四神足、五根、五力、七等覺支、八圣道支，無行、無得、無說、無示。何以故？四念住自性乃至八圣道支自性，皆不可行、得、說、示故。 
　　“菩薩摩訶薩于空解脫門，無行、無得、無說、無示；于無相、無愿解脫門，無行、無得、無說、無示。何以故？空解脫門自性乃至無愿解脫門自性，皆不可行、得、說、示故。 
　　“菩薩摩訶薩于苦圣諦，無行、無得、無說、無示；于集、滅、道圣諦，無行、無得、無說、無示。何以故？苦圣諦自性乃至道圣諦自性，皆不可行、得、說、示故。 
　　“菩薩摩訶薩于四靜慮，無行、無得、無說、無示；于四無量、四無色定，無行、無得、無說、無示。何以故？四靜慮自性乃至四無色定自性，皆不可行、得、說、示故。 
　　“菩薩摩訶薩于八解脫，無行、無得、無說、無示；于八勝處、九次第定、十遍處，無行、無得、無說、無示。何以故？八解脫自性乃至十遍處自性，皆不可行、得、說、示故。 
　　“菩薩摩訶薩于一切三摩地門，無行、無得、無說、無示；于一切陀羅尼門，無行、無得、無說、無示。何以故？一切三摩地門自性、一切陀羅尼門自性，皆不可行、得、說、示故。 
　　“菩薩摩訶薩于極喜地，無行、無得、無說、無示；于離垢地、發光地、焰慧地、極難勝地、現前地、遠行地、不動地、善慧地、法云地，無行、無得、無說、無示。何以故？極喜地自性乃至法云地自性，皆不可行、得、說、示故。 
　　“菩薩摩訶薩于五眼，無行、無得、無說、無示；于六神通，無行、無得、無說、無示。何以故？五眼自性、六神通自性，皆不可行、得、說、示故。 
　　“菩薩摩訶薩于佛十力，無行、無得、無說、無示；于四無所畏、四無礙解、大慈、大悲、大喜、大舍、十八佛不共法，無行、無得、無說、無示。何以故？佛十力自性乃至十八佛不共法自性，皆不可行、得、說、示故。 
　　“菩薩摩訶薩于無忘失法，無行、無得、無說、無示；于恒住舍性，無行、無得、無說、無示。何以故？無忘失法自性、恒住舍性自性，皆不可行、得、說、示故。 
　　“菩薩摩訶薩于一切智，無行、無得、無說、無示；于道相智、一切相智，無行、無得、無說、無示。何以故？一切智自性乃至一切相智自性，皆不可行、得、說、示故。 
　　“菩薩摩訶薩于預流果，無行、無得、無說、無示；于一來、不還、阿羅漢果、獨覺菩提，無行、無得、無說、無示。何以故？預流果自性乃至獨覺菩提自性，皆不可行、得、說、示故。 
　　“菩薩摩訶薩于一切菩薩摩訶薩行，無行、無得、無說、無示；于諸佛無上正等菩提，無行、無得、無說、無示。何以故？一切菩薩摩訶薩行自性、諸佛無上正等菩提自性，皆不可行、得、說、示故。菩薩摩訶薩以如是等無行、無得、無說、無示為無所得，即無所得說名離生。 
　　“善現，是為菩薩摩訶薩生及離生。諸菩薩摩訶薩證入正性離生位已，圓滿一切靜慮、解脫、等持、等至。是菩薩摩訶薩尚不隨定勢力而生，況隨貪等煩惱勢力？是菩薩摩訶薩若住此中造作諸業，由業勢力生四靜慮諸趣流轉，無有是處。是菩薩摩訶薩雖住如幻諸行聚中作諸有情如實饒益，而不得幻及諸有情。是菩薩摩訶薩于如是事無所得時，成熟有情、嚴凈佛土，疾證無上正等菩提，轉妙法輪度無量眾。 
　　“如是，善現，菩薩摩訶薩修行般若波羅蜜多，速能圓滿無相靜慮波羅蜜多。由此靜慮波羅蜜多速圓滿故，疾證無上正等菩提，轉妙法輪度無量眾；如是法輪名無所得，亦名為空、無相、無愿，能作有情無上饒益。 
　　“復次，善現，菩薩摩訶薩行深般若波羅蜜多時，安住如夢、如響、如像、如光影、如陽焰、如幻事、如尋香城、如變化事五取蘊中，圓滿般若波羅蜜多。是菩薩摩訶薩如實了知一切法皆如夢、如響、如像、如光影、如陽焰、如幻事、如尋香城、如變化事者，便能圓滿無相般若波羅蜜多。”  
　　時，具壽善現白佛言：“世尊，云何菩薩摩訶薩如實了知一切法皆如夢、如響、如像、如光影、如陽焰、如幻事、如尋香城、如變化事？” 
　　佛言：“善現，菩薩摩訶薩修行般若波羅蜜多時，不見夢，不見見夢者；不聞響，不見聞響者；不見像，不見見像者；不見光影，不見見光影者；不見陽焰，不見見陽焰者；不見幻事，不見見幻事者；不見尋香城，不見見尋香城者；不見變化事，不見見變化事者。何以故？夢、見夢者，響、聞響者，像、見像者，光影、見光影者，陽焰、見陽焰者，幻事、見幻事者，尋香城、見尋香城者，變化事、見變化事者，皆是愚夫異生顛倒所執著故。諸阿羅漢、獨覺、菩薩及諸如來應正等覺，皆不見夢亦不見見夢者，皆不聞響亦不見聞響者，皆不見像亦不見見像者，皆不見光影亦不見見光影者，皆不見陽焰亦不見見陽焰者，皆不見幻事亦不見見幻事者，皆不見尋香城亦不見見尋香城者，皆不見變化事亦不見見變化事者。何以故？一切法皆以無性而為自性，非成非實無相無為，非實有性與涅槃等。 
　　“若一切法皆以無性而為自性，非成非實無相無為，非實有性與涅槃等，云何菩薩摩訶薩修行般若波羅蜜多時，于一切法起有性想、成想、實想、有相有為實有性想、非寂滅想？若起是想無有是處。何以故？若一切法有少自性、有成、有實、有相有為有實性、非寂滅而可得者，則所修行甚深般若波羅蜜多應非般若波羅蜜多。 
　　“如是菩薩摩訶薩行深般若波羅蜜多時，不著色，不著受、想、行、識；不著眼處，不著耳、鼻、舌、身、意處；不著色處，不著聲、香、味、觸、法處；不著眼界，不著耳、鼻、舌、身、意界；不著色界，不著聲、香、味、觸、法界；不著眼識界，不著耳、鼻、舌、身、意識界；不著眼觸，不著耳、鼻、舌、身、意觸；不著眼觸為緣所生諸受，不著耳、鼻、舌、身、意觸為緣所生諸受；不著地界，不著水、火、風、空、識界；不著因緣，不著等無間緣、所緣緣、增上緣；不著從緣所生諸法；不著無明，不著行、識、名色、六處、觸、受、愛、取、有、生、老死愁嘆苦憂惱；不著欲界，不著色、無色界；不著四靜慮，不著四無量、四無色定；不著四念住，不著四正斷、四神足、五根、五力、七等覺支、八圣道支；不著空解脫門，不著無相、無愿解脫門；不著苦圣諦，不著集、滅、道圣諦；不著布施波羅蜜多，不著凈戒、安忍、精進、靜慮、般若波羅蜜多；不著內空，不著外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；不著真如，不著法界、法性、不虛妄性、不變異性、平等性、離生性、法定、法住、實際、虛空界、不思議界；不著八解脫，不著八勝處、九次第定、十遍處；不著一切三摩地門，不著一切陀羅尼門；不著極喜地，不著離垢地、發光地、焰慧地、極難勝地、現前地、遠行地、不動地、善慧地、法云地；不著五眼，不著六神通；不著佛十力，不著四無所畏、四無礙解、大慈、大悲、大喜、大舍、十八佛不共法；不著無忘失法，不著恒住舍性；不著一切智，不著道相智、一切相智；不著預流果，不著一來、不還、阿羅漢果、獨覺菩提；不著一切菩薩摩訶薩行，不著諸佛無上正等菩提。 
　　“是菩薩摩訶薩修行般若波羅蜜多時，由不著故能圓滿初地，而于其中不生貪著。何以故？是菩薩摩訶薩不得初地，云何于中而起貪著？由不著故能圓滿第二、第三、第四、第五、第六、第七、第八、第九、第十地，而于其中不生貪著。何以故？是菩薩摩訶薩不得第二地乃至第十地，云何于中而起貪著？ 
　　“是菩薩摩訶薩雖修行般若波羅蜜多，而不得般若波羅蜜多，由不得般若波羅蜜多故，亦不得一切法。雖觀般若波羅蜜多攝一切法，而于是法都無所得。何以故？如是諸法與此般若波羅蜜多無二無別。所以者何？一切法性不可分別，說為真如，說為法界、法性、不虛妄性、不變異性、平等性、離生性、法定、法住、實際、虛空界、不思議界，諸法無雜、無差別故。”  
　　時，具壽善現白佛言：“世尊，若一切法性皆無雜、無差別者，云何可說是善、是非善，是有漏、是無漏，是世間、是出世間，是有為、是無為，諸如是等無量法門？” 
　　佛告善現：“于汝意云何？一切法實性中，有法可說是善、是非善，是有漏、是無漏，是世間、是出世間，是有為、是無為，如是乃至是預流果、是一來果、是不還果、是阿羅漢果、是獨覺菩提、是諸菩薩摩訶薩行、是佛無上正等菩提不？” 
　　善現答言：“不也，世尊。不也，善逝。” 
　　佛言：“善現，由此因緣，當知一切法無雜、無差別、無相、無生、無滅、無礙、無說、無示。 
　　“善現當知，我本修行菩薩道時，于法自性都無所得，謂若色，若受、想、行、識；若眼處，若耳、鼻、舌、身、意處；若色處，若聲、香、味、觸、法處；若眼界，若耳、鼻、舌、身、意界；若色界，若聲、香、味、觸、法界；若眼識界，若耳、鼻、舌、身、意識界；若眼觸，若耳、鼻、舌、身、意觸；若眼觸為緣所生諸受，若耳、鼻、舌、身、意觸為緣所生諸受；若地界，若水、火、風、空、識界；若因緣，若等無間緣、所緣緣、增上緣；若從緣所生法；若無明，若行、識、名色、六處、觸、受、愛、取、有、生、老死愁嘆苦憂惱；若欲界，若色、無色界；若善、若非善，若有漏、若無漏，若世間、若出世間，若有為、若無為；如是乃至若預流果，若一來、不還、阿羅漢果、獨覺菩提；若諸菩薩摩訶薩行，若佛無上正等菩提，于如是等諸法自性皆無所得。 
　　“如是，善現，菩薩摩訶薩修行般若波羅蜜多，從初發心乃至安坐妙菩提座，將證無上正等菩提，常應善知諸法自性。若能善知諸法自性，則能善凈大菩提道，亦能圓滿諸菩薩行，成熟有情、嚴凈佛土。安住是法，疾證無上正等菩提，轉妙法輪，以三乘法方便調伏諸有情類，令于三有速得解脫。 
　　“如是，善現，菩薩摩訶薩以無所得而為方便，應學般若波羅蜜多，速能圓滿一切佛法。”  初分諸功德相品第六十八之一  
　　爾時，具壽善現白佛言：“世尊，云何如夢、如響、如像、如光影、如陽焰、如幻事、如尋香城、如變化事諸法都無實事，皆以無性而為自性，自相皆空而可安立是善、是非善，是有漏、是無漏，是世間、是出世間，是有為、是無為，如是乃至是預流果、是能證預流果，是一來果、是能證一來果，是不還果、是能證不還果，是阿羅漢果、是能證阿羅漢果，是獨覺菩提、是能證獨覺菩提，是諸佛無上正等菩提、是能證諸佛無上正等菩提耶？” 
　　佛告善現：“世間愚夫無聞異生，得夢、得見夢者，得響、得聞響者，得像、得見像者，得光影、得見光影者，得陽焰、得見陽焰者，得幻事、得見幻事者，得尋香城、得見尋香城者，得變化事、得見變化事者。是諸愚夫無聞異生，得夢、得見夢者已，得響、得聞響者已，得像、得見像者已，得光影、得見光影者已，得陽焰、得見陽焰者已，得幻事、得見幻事者已，得尋香城、得見尋香城者已，得變化事、得見變化事者已，顛倒執著造身、語、意善行、不善行，或造身、語、意福行、非福行、不動行，由諸行故往來生死流轉無窮。 
　　“諸菩薩摩訶薩行深般若波羅蜜多，觀察畢竟、無際二空，安住畢竟、無際二空，為彼有情宣說正法，謂作是言：‘汝等當知，色是空，無我、我所；受、想、行、識是空，無我、我所。眼處是空，無我、我所；耳、鼻、舌、身、意處是空，無我、我所，色處是空，無我、我所；聲、香、味、觸、法處是空，無我、我所；眼界是空，無我、我所；耳、鼻、舌、身、意界是空，無我、我所。色界是空，無我、我所；聲、香、味、觸、法界是空，無我、我所。眼識界是空，無我、我所；耳、鼻、舌、身、意識界是空，無我、我所。眼觸是空，無我、我所；耳、鼻、舌、身、意觸是空，無我、我所。眼觸為緣所生諸受是空，無我、我所；耳、鼻、舌、身、意觸為緣所生諸受是空，無我、我所。地界是空，無我、我所；水、火、風、空、識界是空，無我、我所。因緣是空，無我、我所；等無間緣、所緣緣、增上緣是空，無我、我所。從此諸緣所生諸法是空，無我、我所。無明是空，無我、我所；行、識、名色、六處、觸、受、愛、取、有、生、老死愁嘆苦憂惱是空，無我、我所；有漏法是空，無我、我所；無漏法是空，無我、我所。有為法是空，無我、我所；無為法是空，無我、我所。’ 
　　“又作是言：‘汝等當知，色如夢都無自性，受、想、行、識如夢都無自性；色如響、如像、如光影、如陽焰、如幻事、如尋香城、如變化事都無自性，受、想、行、識如響乃至如變化事都無自性。眼處如夢都無自性，耳、鼻、舌、身、意處如夢都無自性；眼處如響、如像、如光影、如陽焰、如幻事、如尋香城、如變化事都無自性，耳、鼻、舌、身、意處如響乃至如變化事都無自性。色處如夢都無自性，聲、香、味、觸、法處如夢都無自性；色處如響、如像、如光影、如陽焰、如幻事、如尋香城、如變化事都無自性，聲、香、味、觸、法處如響乃至如變化事都無自性。眼界如夢都無自性，耳、鼻、舌、身、意界如夢都無自性；眼界如響、如像、如光影、如陽焰、如幻事、如尋香城、如變化事都無自性，耳、鼻、舌、身、意界如響乃至如變化事都無自性。色界如夢都無自性，聲、香、味、觸、法界如夢都無自性；色界如響、如像、如光影、如陽焰、如幻事、如尋香城、如變化事都無自性，聲、香、味、觸、法界如響乃至如變化事都無自性。眼識界如夢都無自性，耳、鼻、舌、身、意識界如夢都無自性；眼識界如響、如像、如光影、如陽焰、如幻事、如尋香城、如變化事都無自性，耳、鼻、舌、身、意識界如響乃至如變化事都無自性。眼觸如夢都無自性，耳、鼻、舌、身、意觸如夢都無自性；眼觸如響、如像、如光影、如陽焰、如幻事、如尋香城、如變化事都無自性，耳、鼻、舌、身、意觸如響乃至如變化事都無自性。眼觸為緣所生諸受如夢都無自性，耳、鼻、舌、身、意觸為緣所生諸受如夢都無自性；眼觸為緣所生諸受如響、如像、如光影、如陽焰、如幻事、如尋香城、如變化事都無自性，耳、鼻、舌、身、意觸為緣所生諸受如響乃至如變化事都無自性。地界如夢都無自性，水、火、風、空、識界如夢都無自性；地界如響、如像、如光影、如陽焰、如幻事、如尋香城、如變化事都無自性，水、火、風、空、識界如響乃至如變化事都無自性。因緣如夢都無自性，等無間緣、所緣緣、增上緣如夢都無自性；因緣如響、如像、如光影、如陽焰、如幻事、如尋香城、如變化事都無自性，等無間緣、所緣緣、增上緣如響乃至如變化事都無自性。從緣生法如夢都無自性，如響、如像、如光影、如陽焰、如幻事、如尋香城、如變化事都無自性。無明如夢都無自性，行、識、名色、六處、觸、受、愛、取、有、生、老死愁嘆苦憂惱如夢都無自性；無明如響、如像、如光影、如陽焰、如幻事、如尋香城、如變化事都無自性，行乃至老死愁嘆苦憂惱如響乃至如變化事都無自性。有漏法如夢都無自性，無漏法如夢都無自性；有漏法如響、如像、如光影、如陽焰、如幻事、如尋香城、如變化事都無自性，無漏法如響乃至如變化事都無自性。有為法如夢都無自性，無為法如夢都無自性；有為法如響、如像、如光影、如陽焰、如幻事、如尋香城、如變化事都無自性，無為法如響乃至如變化事都無自性。’ 
　　“又作是言：‘汝等當知，此中無色亦無受、想、行、識，無眼處亦無耳、鼻、舌、身、意處，無色處亦無聲、香、味、觸、法處，無眼界亦無耳、鼻、舌、身、意界，無色界亦無聲、香、味、觸、法界，無眼識界亦無耳、鼻、舌、身、意識界，無眼觸亦無耳、鼻、舌、身、意觸，無眼觸為緣所生諸受亦無耳、鼻、舌、身、意觸為緣所生諸受，無地界亦無水、火、風、空、識界，無因緣亦無等無間緣、所緣緣、增上緣，無從諸緣所生諸法，無無明亦無行、識、名色、六處、觸、受、愛、取、有、生、老死愁嘆苦憂惱，無有漏法亦無無漏法，無有為法亦無無為法，無夢亦無見夢者，無響亦無聞響者，無像亦無見像者，無光影亦無見光影者，無陽焰亦無見陽焰者，無幻事亦無見幻事者，無尋香城亦無見尋香城者，無變化事亦無見變化事者。’ 
　　“又作是言：‘汝等當知，是一切法皆無實事，皆以無性而為自性。汝等虛妄分別力故，無色中見有色，無受、想、行、識中見有受、想、行、識；無眼處中見有眼處，無耳、鼻、舌、身、意處中見有耳、鼻、舌、身、意處；無色處中見有色處，無聲、香、味、觸、法處中見有聲、香、味、觸、法處；無眼界中見有眼界，無耳、鼻、舌、身、意界中見有耳、鼻、舌、身、意界，無色界中見有色界，無聲、香、味、觸、法界中見有聲、香、味、觸、法界；無眼識界中見有眼識界，無耳、鼻、舌、身、意識界中見有耳、鼻、舌、身、意識界；無眼觸中見有眼觸，無耳、鼻、舌、身、意觸中見有耳、鼻、舌、身、意觸；無眼觸為緣所生諸受中見有眼觸為緣所生諸受，無耳、鼻、舌、身、意觸為緣所生諸受中見有耳、鼻、舌、身、意觸為緣所生諸受；無地界中見有地界，無水、火、風、空、識界中見有水、火、風、空、識界；無因緣中見有因緣，無等無間緣、所緣緣、增上緣中見有等無間緣、所緣緣、增上緣；無從諸緣所生諸法中見有從緣所生諸法；無無明中見有無明，無行、識、名色、六處、觸、受、愛、取、有、生、老死愁嘆苦憂惱中見有行乃至老死愁嘆苦憂惱；無有漏法中見有有漏法，無無漏法中見有無漏法；無有為法中見有有為法，無無為法中見有無為法。’ 
　　“又作是言：‘汝等當知，蘊、界、處等一切法性，皆從眾緣和合建立，顛倒所起諸業異熟之所攝受，汝等何為于是虛妄無實事法起實事想？’ 
　　“是時菩薩摩訶薩修行般若波羅蜜多方便善巧，若諸有情有慳貪者，方便撥濟令離慳貪，是諸有情離慳貪已，教修布施波羅蜜多，是諸有情由布施故，得大財位富貴自在。復從是處方便撥濟教修凈戒波羅蜜多，是諸有情由凈戒故，得生善趣尊貴自在。復從是處方便撥濟教修安忍波羅蜜多，是諸有情由安忍故，速能獲得無生法忍。復從是處方便撥濟教修精進波羅蜜多，是諸有情由精進故，乃至無上正等菩提，于諸善法不復退轉。復從是處方便撥濟教修靜慮波羅蜜多，是諸有情由靜慮故得生梵世，于初靜慮安住自在；從初靜慮方便撥濟，復令安住第二靜慮；從第二靜慮方便撥濟，復令安住第三靜慮；從第三靜慮方便撥濟，復令安住第四靜慮；從第四靜慮方便撥濟，復令安住空無邊處定；從空無邊處定方便撥濟，復令安住識無邊處定；從識無邊處定方便撥濟，復令安住無所有處定；從無所有處定方便撥濟，復令安住非想非非想處定。復從是處方便撥濟，令住三乘，或令住四念住、四正斷、四神足、五根、五力、七等覺支、八圣道支，或令住空、無相、無愿解脫門，或令住八解脫、八勝處、九次第定、十遍處，或令住陀羅尼門、三摩地門，或令住苦、集、滅、道圣諦，或令住布施、凈戒、安忍、精進、靜慮、般若波羅蜜多，或令住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，或令住真如、法界、法性、不虛妄性、不變異性、平等性、離生性、法定、法住、實際、虛空界、不思議界，或令住極喜地、離垢地、發光地、焰慧地、極難勝地、現前地、遠行地、不動地、善慧地、法云地，或令住五眼、六神通，或令住佛十力、四無所畏、四無礙解、大慈、大悲、大喜、大舍、十八佛不共法，或令住無忘失法、恒住舍性，或令住一切智、道相智、一切相智。 
　　“是菩薩摩訶薩修行般若波羅蜜多方便善巧，若諸有情耽著有為布施及果，以諸方便安慰撥濟令住無余般涅槃界；若諸有情耽著有為凈戒及果，以諸方便安慰濟撥令住無余般涅槃界；若諸有情耽著有為安忍及果，以諸方便安慰濟撥令住無余般涅槃界；若諸有情耽著有為精進及果，以諸方便安慰濟撥令住無余般涅槃界；若諸有情耽著有為靜慮及果，以諸方便安慰濟撥令住無余般涅槃界；若諸有情耽著有為般若及果，以諸方便安慰濟撥令住無余般涅槃界；若諸有情耽著有為四念住、四正斷、四神足、五根、五力、七等覺支、八圣道支，以諸方便安慰濟撥令住無余般涅槃界；若諸有情耽著有為空、無相、無愿解脫門，以諸方便安慰濟撥令住無余般涅槃界；若諸有情耽著有為八解脫、八勝處、九次第定、十遍處，以諸方便安慰濟撥令住無余般涅槃界；若諸有情耽著有為陀羅尼門、三摩地門，以諸方便安慰濟撥令住無余般涅槃界；若諸有情耽著有為四圣諦空等觀，以諸方便安慰濟撥令住無余般涅槃界；若諸有情耽著有為四靜慮、四無量、四無色定，以諸方便安慰濟撥令住無余般涅槃界；若諸有情耽著有為菩薩十地，以諸方便安慰濟撥令住無余般涅槃界；若諸有情耽著有為五眼、六神通，以諸方便安慰濟撥令住無余般涅槃界；若諸有情耽著有為佛十力、四無所畏、四無礙解、大慈、大悲、大喜、大舍、十八佛不共法，以諸方便安慰濟撥令住無余般涅槃界；若諸有情耽著有為無忘失法、恒住舍性，以諸方便安慰濟撥令住無余般涅槃界；若諸有情耽著有為一切智、道相智、一切相智，以諸方便安慰濟撥令住無余般涅槃界。 
　　“是菩薩摩訶薩修行般若波羅蜜多方便善巧，成就無色、無見、無對真無漏法安住其中，若諸有情應得預流果者，方便濟撥令住預流果；若諸有情應得一來果者，方便濟撥令住一來果；若諸有情應得不還果者，方便濟撥令住不還果；若諸有情應得阿羅漢果者，方便濟撥令住阿羅漢果；若諸有情應得獨覺菩提者，方便濟撥令住獨覺菩提；若諸有情應得無上正等菩提者，方便濟撥為說種種大菩提道，示現勸導贊勵慶喜，令住無上正等菩提。 
　　“如是，善現，諸菩薩摩訶薩行深般若波羅蜜多，觀察畢竟、無際二空，安住畢竟、無際二空，雖知諸法如夢、如響、如像、如光影、如陽焰、如幻事、如尋香城、如變化事都非實有，皆以無性而為自性，自相皆空而能安立是善、是非善，是有漏、是無漏，是世間、是出世間，是有為、是無為，是預流果、是能證預流果，是一來果、是能證一來果，是不還果、是能證不還果，是阿羅漢果、是能證阿羅漢果，是獨覺菩提、是能證獨覺菩提，是諸佛無上正等菩提、是能證諸佛無上正等菩提，皆無雜亂。”  
　　爾時，具壽善現白佛言：“世尊，諸菩薩摩訶薩甚奇希有，行深般若波羅蜜多，觀察畢竟、無際二空，安住畢竟、無際二空，雖知諸法如夢、如響、如像、如光影、如陽焰、如幻事、如尋香城、如變化事都非實有，皆以無性而為自性，自相皆空而能安立是善、是非善，是有漏、是無漏，是世間、是出世間，是有為、是無為等皆無雜亂。” 
　　佛言：“善現，如是，如是，如汝所說，諸菩薩摩訶薩甚奇希有，行深般若波羅蜜多，雖知諸法皆是畢竟、無際空性，而能安立善、非善等不相雜亂。 
　　“善現，汝等若知諸菩薩摩訶薩行深般若波羅蜜多時，所有甚奇希有之法，聲聞、獨覺皆所非有，不能測量，汝等一切聲聞、獨覺，于諸菩薩摩訶薩辯尚不能報，況余有情而能酬對？”  
大般若波羅蜜多經卷第三百八十 初分諸功德相品第六十八之二  
　　時，具壽善現白佛言：“世尊，何等名為菩薩摩訶薩行深般若波羅蜜多時，所有甚奇希有之法，聲聞、獨覺皆所非有？” 
　　佛告善現：“諦聽！諦聽！善思念之！吾當為汝分別解說菩薩摩訶薩行深般若波羅蜜多時，所有甚奇希有之法。 
　　“善現，菩薩摩訶薩行深般若波羅蜜多時，住異熟生布施、凈戒、安忍、精進、靜慮、般若波羅蜜多、五妙神通、三十七種菩提分法、陀羅尼門、三摩地門、四靜慮、四無量、四無色定、四無礙解、八解脫、八勝處、九次第定、十遍處、空、無相、無愿三摩地等無量功德往十方界，若諸有情應以布施而攝益者，則以布施而攝益之；應以凈戒而攝益者，則以凈戒而攝益之；應以安忍而攝益者，則以安忍而攝益之；應以精進而攝益者，則以精進而攝益之；應以靜慮而攝益者，則以靜慮而攝益之；應以般若而攝益者，則以般若而攝益之；應以初靜慮而攝益者，則以初靜慮而攝益之；應以第二、第三、第四靜慮而攝益者，則以第二、第三、第四靜慮而攝益之；應以空無邊處定而攝益者，則以空無邊處定而攝益之；應以識無邊處、無所有處、非想非非想處定而攝益者，則以識無邊處、無所有處、非想非非想處定而攝益之；應以慈無量而攝益者，則以慈無量而攝益之；應以悲、喜、舍無量而攝益者，則以悲、喜、舍無量而攝益之；應以四念住而攝益者，則以四念住而攝益之；應以四正斷、四神足、五根、五力、七等覺支、八圣道支而攝益者，則以四正斷乃至八圣道支而攝益之；應以空三摩地而攝益者，則以空三摩地而攝益之；應以無相、無愿三摩地而攝益者，則以無相、無愿三摩地而攝益之；應以諸余種種善法而攝益者，則以諸余種種善法而攝益之。” 
　　具壽善現白佛言：“世尊，云何菩薩摩訶薩行深般若波羅蜜多時，住異熟生布施、凈戒、安忍、精進、靜慮、般若波羅蜜多、五妙神通、三十七種菩提分法、陀羅尼門、三摩地門、四靜慮、四無量、四無色定、四無礙解、八解脫、八勝處、九次第定、十遍處、空、無相、無愿三摩地等無量功德，以布施等攝益有情？” 
　　佛言：“善現，菩薩摩訶薩行深般若波羅蜜多時，施諸有情所須之物，須食與食，須飲與飲，須衣服與衣服，須車乘與車乘，須香花與香花，須幢幡蓋與幢幡蓋，須坐臥具與坐臥具，須瓔珞等諸莊嚴具與瓔珞等諸莊嚴具，須舍宅與舍宅，須燈明與燈明，須伎樂與伎樂，須醫藥與醫藥，隨諸所須種種資具，悉皆施與令無匱乏。如施如來、應、正等覺諸供養具，施諸獨覺亦復如是；如施獨覺諸供養具，施阿羅漢亦復如是；如施阿羅漢諸供養具，施諸不還亦復如是；如施不還諸供養具，施諸一來亦復如是；如施一來諸供養具，施諸預流亦復如是；如施預流諸供養具，施諸正至正行亦復如是；如施正至正行諸供養具，施持戒者亦復如是；如施持戒者諸供養具，施犯戒者亦復如是；如施犯戒者諸供養具，施諸外道亦復如是；如施外道諸供養具，施余人趣亦復如是；如施人趣諸供養具，施諸非人亦復如是；如施非人諸供養具，施諸傍生亦復如是。于諸有情其心平等，無差別想而行布施，上從諸佛下至傍生，平等平等無所分別。何以故？諸菩薩摩訶薩了達諸法及諸有情自相皆空，都無差別，故無異想、無所分別而行布施。是菩薩摩訶薩由無異想、無所分別行布施故，當得無異、無分別果，謂得圓滿一切相智及余無量諸佛功德。 
　　“善現，若菩薩摩訶薩見乞丐者，便起是心：‘若是如來、應、正等覺是福田故，我應施與供養恭敬。若傍生等非福田故，不應施與所須資具。’是菩薩摩訶薩起如是心非菩薩法。所以者何？善現，諸菩薩摩訶薩發菩提心，求趣無上正等菩提，要凈自心，福田方凈，見諸乞者不應念言：‘如是有情我應布施為作饒益，如是有情我不應施不作饒益。’違本所發菩提心故，謂諸菩薩發菩提心：‘我為有情當作依怙、洲渚、舍宅、救護之處。’見諸乞者應作念言：‘今此有情貧窮孤露，我當以施而攝益之。彼由此緣，亦能轉施，少欲喜足，離斷生命，離不與取，離欲邪行，離虛誑語，離離間語，離粗惡語，離雜穢語，亦離貪欲、瞋恚、邪見。由此因緣生剎帝利大族、或婆羅門大族、或長者大族、或居士大族、或余隨一富貴處生，豐饒財寶修諸善業。或由此施攝益因緣，漸依三乘而得度脫，謂令趣入聲聞、獨覺及無上乘三無余依般涅槃界。’ 
　　“復次，善現，若菩薩摩訶薩有余怨敵或諸有情來至其所，為損害故、或匱乏故有所求索，是菩薩摩訶薩終不發起分別異心：‘此應施與，此不應施。’但常發起平等之心，隨所求索悉皆施與。所以者何？是菩薩摩訶薩普為利樂諸有情故，求趣無上正等菩提，若當發起分別異心：‘此應施與，此不應施。’便為如來、應、正等覺及諸菩薩、獨覺、聲聞、世間天、人、阿素洛等共所呵責：‘誰要請汝發菩提心，誓普利樂諸有情類，無歸依者為作歸依，無救護者為作救護，無室宅者為作室宅，無洲渚者為作洲渚，而今簡別有施、不施？’ 
　　“復次，善現，若菩薩摩訶薩行深般若波羅蜜多時，有人非人來至其所，求索身分、手足、肢節，是菩薩摩訶薩不起二心為施、不施，唯作是念：‘隨所求索皆當施之。’何以故？是菩薩摩訶薩恒作是念：‘我為利樂諸有情故而受此身，諸有來求定當施與不應不施。’故見乞者便起是心：‘吾今此身本為他受，彼不來取尚應自送，況來求索而當不與？’作是念已歡喜踴躍，自解肢節而授與之，復自慶言：‘今獲大利。’善現，菩薩摩訶薩行深般若波羅蜜多時應如是學。 
　　“復次，善現，若菩薩摩訶薩見有乞者便作是念：‘今于此中誰施？誰受？所施何物？由何而施？為何而施？云何而施？諸法自性皆不可得。所以者何？如是諸法皆畢竟空，非空法中有與有奪。’善現，菩薩摩訶薩行深般若波羅蜜多時應如是學諸法皆空，謂或由內空故空，或由外空故空，或由內外空故空，或由空空故空，或由大空故空，或由勝義空故空，或由有為空故空，或由無為空故空，或由畢竟空故空，或由無際空故空，或由散空故空，或由無變異空故空，或由本性空故空，或由自相空故空，或由共相空故空，或由一切法空故空，或由不可得空故空，或由無性空故空，或由自性空故空，或由無性自性空故空。是菩薩摩訶薩住此空中，而行布施恒時無間，圓滿布施波羅蜜多，由布施波羅蜜多得圓滿故，為他割截內外物時，其心都無瞋恨分別，但作是念：‘有情及法一切皆空，誰割截我？誰受割截？誰復觀空？’ 
　　“復次，善現，我以佛眼遍觀十方無量殑伽沙等世界，諸菩薩摩訶薩為欲利樂諸有情類，以故思愿入大地獄，入已發起三種示導。何等為三？一者、神變示導；二者、記說示導；三者、教誡示導。是菩薩摩訶薩以神變示導滅除地獄湯、火、刀等種種苦具，以記說示導記彼有情心之所念而為說法，以教誡示導于彼發起大慈、大悲、大喜、大舍而為說法，令彼地獄諸有情類于菩薩所生凈信心，由此因緣從地獄出，得生天上或生人中，漸依三乘作苦邊際。 
　　“復次，善現，我以佛眼遍觀十方無量殑伽沙等世界，諸菩薩摩訶薩承事供養諸佛世尊。是菩薩摩訶薩承事供養佛世尊時，深心歡喜非不歡喜，深心愛樂非不愛樂，深心恭敬非不恭敬。是菩薩摩訶薩于諸如來、應、正等覺所說正法，恭敬聽聞、受持、讀誦，乃至無上正等菩提終不忘失，隨所聞法能為有情無倒解說，令獲殊勝利益安樂，乃至無上正等菩提常無懈廢。 
　　“復次，善現，我以佛眼遍觀十方無量殑伽沙等世界，諸菩薩摩訶薩為欲饒益傍生趣中諸有情故自舍身命。是菩薩摩訶薩見諸傍生饑火所逼欲相殘害，起慈愍心，自割身分斷諸肢節，散擲十方恣令食啖。諸傍生類得此菩薩身肉食者，皆于菩薩深起愛敬慚愧之心，由此因緣脫傍生趣，得生天上或生人中，值遇如來、應、正等覺，聞說正法如理修行，漸依三乘而得度脫，謂隨證入聲聞、獨覺及無上乘三無余依般涅槃界。如是，善現，諸菩薩摩訶薩能為世間作難作事多所饒益，謂為利樂諸有情故，自發無上正等覺心亦令他發，厭離生死求菩提心，自行種種如實正行亦令他行，漸入三乘般涅槃界。 
　　“復次，善現，我以佛眼遍觀十方無量殑伽沙等世界，諸菩薩摩訶薩為欲饒益餓鬼界中諸有情類，以故思愿往彼界中，方便息除饑渴等苦。彼諸餓鬼眾苦既息，于此菩薩深起愛敬慚愧之心，乘此善根脫餓鬼趣，得生天上或生人中，常遇如來、應、正等覺，恭敬供養聞正法音，漸次修行三乘正行，乃至得入三無余依般涅槃界。如是，善現，諸菩薩摩訶薩于有情類安住大悲，發起無邊方便善巧，撥濟令入三乘涅槃畢竟安樂。 
　　“復次，善現，我以佛眼遍觀十方無量殑伽沙等世界，諸菩薩摩訶薩或為四大王眾天宣說正法，或為三十三天宣說正法，或為夜摩天宣說正法，或為睹史多天宣說正法，或為樂變化天宣說正法，或為他化自在天宣說正法。是諸天眾于菩薩所聞正法已，漸依三乘勸修正行，隨應趣入三無余依般涅槃界。善現，彼天眾中有諸天子，耽著天上五妙欲樂及所居止眾寶宮殿，是菩薩摩訶薩示現火起，燒其宮殿令生厭怖，因為說法作是言：‘諸天子，應審觀察諸行無常、苦、空、非我，不可保信，誰有智者于斯樂著？’時，諸天子聞此法音，皆于五欲深生厭離，自觀身命虛偽無常，猶如芭蕉、電光、陽焰，觀諸宮殿譬如牢獄，作是觀已漸依三乘，勤修正行而取滅度。 
　　“復次，善現，我以無障清凈佛眼，遍觀十方無量殑伽沙等世界，諸菩薩摩訶薩見諸梵天著諸見趣，方便化導令其遠離，告言：‘天仙，汝等云何于空、無相、虛妄、不實一切法中，發起如是諸惡見趣？當疾舍之，信受正法，令汝獲得無上甘露！’如是，善現，諸菩薩摩訶薩安住大悲，為諸有情宣說正法。善現，是為菩薩摩訶薩所有甚奇希有之法。 
　　“復次，善現，我以佛眼遍觀十方無量殑伽沙等世界，諸菩薩摩訶薩以四攝事攝諸有情。何等為四？一者、布施；二者、愛語；三者、利行；四者、同事。 
　　“善現，云何菩薩摩訶薩能以布施攝諸有情？善現，菩薩摩訶薩以二種施攝諸有情。何等為二？一者、財施；二者、法施。 
　　“善現，云何菩薩摩訶薩能以財施攝諸有情？善現，菩薩摩訶薩行深般若波羅蜜多時，能以種種金、銀、真珠、末尼、珊瑚、吠琉璃寶、頗胝迦寶、珂貝、璧玉、帝青、大青石、藏杵、藏紅、蓮寶等生色可染施諸有情，或以種種衣服、飲食、殿閣、樓臺、房舍、臥具、車乘、香花、燈明、伎樂、寶幢、幡蓋及瓔珞等施諸有情，或以妻妾、男女、僮仆及侍衛者施諸有情，或以象、馬、牛、羊、驢等諸傍生類施諸有情，或以種種財物、庫藏、城邑、聚落及王位等施諸有情，或以身分、手足、肢節、頭目、髓腦施諸有情。是菩薩摩訶薩以種種物置四衢道，升高臺上唱如是言：‘一切有情有所須者，恣意來取勿生疑難，如取己物莫作異想。’ 
　　“是菩薩摩訶薩施諸有情所須物已，復勸歸依佛、法、僧寶，或勸受持近事五戒，或勸受持近住八戒，或勸受持十善業道；或勸修行初靜慮，或勸修行第二、第三、第四靜慮；或勸修行慈無量，或勸修行悲、喜、舍無量；或勸修行空無邊處定，或勸修行識無邊處、無所有處、非想非非想處定；或勸修行佛隨念，或勸修行法隨念、僧隨念、戒隨念、舍隨念、天隨念；或勸修行不凈觀，或勸修行持息念；或勸修行無常想，或勸修行無常苦想、苦無我想、不凈想、厭食想、一切世間不可樂想、死想、斷想、離想、滅想；或勸修行四念住，或勸修行四正斷、四神足、五根、五力、七等覺支、八圣道支；或勸修行空三摩地，或勸修行無相、無愿三摩地；或勸修行空解脫門，或勸修行無相、無愿解脫門；或勸修行八解脫，或勸修行八勝處、九次第定、十遍處；或勸修行布施波羅蜜多，或勸修行凈戒、安忍、精進、靜慮、般若、方便善巧、愿、力、智波羅蜜多；或勸安住苦圣諦，或勸安住集、滅、道圣諦；或勸安住內空，或勸安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；或勸安住真如，或勸安住法界、法性、不虛妄性、不變異性、平等性、離生性、法定、法住、實際、虛空界、不思議界；或勸修行一切陀羅尼門，或勸修行一切三摩地門；或勸修行極喜地，或勸修行離垢地、發光地、焰慧地、極難勝地、現前地、遠行地、不動地、善慧地、法云地；或勸修行五眼，或勸修行六神通；或勸修行如來十力，或勸修行四無所畏、四無礙解、十八佛不共法；或勸修行大慈，或勸修行大悲、大喜、大舍；或勸修行無忘失法，或勸修行恒住舍性；或勸修行一切智，或勸修行道相智、一切相智；或勸修行三十二大士相，或勸修行八十隨好；或勸修行預流果，或勸修行一來、不還、阿羅漢果、獨覺菩提；或勸修行一切菩薩摩訶薩行，或勸修行諸佛無上正等菩提。 
　　“如是，善現，諸菩薩摩訶薩行深般若波羅蜜多方便善巧，于諸有情行財施已，復善安立諸有情類，令住無上安隱法中，乃至令得一切智智。善現，是為菩薩摩訶薩行深般若波羅蜜多所有甚奇希有之法。 
　　“善現，云何菩薩摩訶薩行深般若波羅蜜多時，能以法施攝諸有情？善現，菩薩摩訶薩法施有二種。何等為二？一者、世間法施；二者、出世法施。 
　　“善現，云何名為菩薩摩訶薩世間法施？善現，菩薩摩訶薩行深般若波羅蜜多時，為諸有情宣說開示、分別顯了世間諸法，謂不凈觀、若持息念、若四靜慮、若四梵住、若四無色定、若余世間共異生法，如是名為世間法施。善現，是菩薩摩訶薩行世間法施已，種種方便化導有情，令其遠離世間諸法，種種方便化導有情，令住圣法及圣法果。 
　　“善現，云何圣法及圣法果？善現，圣法者，謂四念住、四正斷、四神足、五根、五力、七等覺支、八圣道支、空、無相、無愿解脫門、布施、凈戒、安忍、精進、靜慮、般若波羅蜜多、八解脫、九次第定、陀羅尼門、三摩地門、菩薩十地、五眼、六神通、如來十力、四無所畏、四無礙解、大慈、大悲、大喜、大舍、十八佛不共法、無忘失法、恒住舍性、一切智、道相智、一切相智等諸無漏法。善現，圣法果者，謂預流果、一來果、不還果、阿羅漢果、獨覺菩提、諸佛無上正等菩提。 
　　“復次，善現，菩薩摩訶薩圣法者，謂預流果智、一來果智、不還果智、阿羅漢果智、獨覺菩提智、諸佛無上正等菩提智、四念住智、四正斷、四神足、五根、五力、七等覺支、八圣道支智、空解脫門智、無相、無愿解脫門智、四靜慮智、四無量、四無色定智、八解脫智、八勝處、九次第定、十遍處智、布施波羅蜜多智、凈戒、安忍、精進、靜慮、般若波羅蜜多智、一切陀羅尼門智、一切三摩地門智、苦圣諦智、集、滅、道圣諦智、內空智、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空智、真如智、法界、法性、不虛妄性、不變異性、平等性、離生性、法定、法住、實際、虛空界、不思議界智、菩薩十地智、五眼、六神通智、如來十力智、四無所畏、四無礙解、大慈、大悲、大喜、大舍、十八佛不共法智、無忘失法智、恒住舍性智、一切智智、道相智、一切相智智，及余一切世間出世間法智、有漏無漏法智、有為無為法智，是名圣法。圣法果者，謂永斷一切煩惱習氣相續，是名圣法果。”  
　　時，具壽善現白佛言：“世尊，菩薩摩訶薩亦能得一切相智耶？” 
　　佛言：“善現，如是，如是，菩薩摩訶薩亦能得一切相智。” 
　　善現白佛言：“世尊，若菩薩摩訶薩亦能得一切相智者，與諸如來、應、正等覺有何差別？” 
　　佛言：“善現，菩薩摩訶薩名為隨得一切相智，一切如來、應、正等覺名為已得一切相智。所以者何？非諸菩薩摩訶薩心與諸如來、應、正等覺條然有異，謂諸菩薩摩訶薩眾與諸如來、應、正等覺俱住諸法無差別性，于諸法相求正遍知說為菩薩摩訶薩眾，若至究竟即名如來、應、正等覺。于一切法自相、共相照了無暗清凈具足，住因位時名為菩薩摩訶薩眾，若至果位即名如來、應、正等覺。是故菩薩摩訶薩與諸如來、應、正等覺，雖俱名得一切相智而有差別。 
　　“善現，是名菩薩摩訶薩世間法施，諸菩薩摩訶薩因依如是世間法施，復能修行出世法施，謂諸菩薩摩訶薩行深般若波羅蜜多方便善巧，先教有情世間善法，后令遠離世間善法，安住出世無漏圣法，乃至令得一切智智。 
　　“善現，何等名為出世圣法，諸菩薩摩訶薩為諸有情宣說開示、分別顯了，說名法施？善現，一切不共異生善法，若正修習令諸有情超出世間安隱而住，故名出世，謂四念住、四正斷、四神足、五根、五力、七等覺支、八圣道支、三解脫門、八解脫、九次第定、四圣諦智、波羅蜜多、諸空等智、菩薩十地、五眼、六神通、如來十力、四無所畏、四無礙解、十八佛不共法、大慈、大悲、大喜、大舍、三十二大士相、八十隨好、一切陀羅尼門、一切三摩地門，諸如是等無漏善法，一切皆名出世圣法。 
　　“善現，云何名四念住？善現，謂于內身住循身觀，于外身住循身觀，于內外身住循身觀，具足正勤、正知、正念，除世貪憂，住身集觀，住身滅觀，由彼于身住循身觀，住身集觀，住身滅觀，無所依止，于諸世間無所執受，是為第一。于內受住循受觀，于外受住循受觀，于內外受住循受觀，具足正勤、正知、正念，除世貪憂，住受集觀，住受滅觀，由彼于受住循受觀，住受集觀，住受滅觀，無所依止，于諸世間無所執受，是為第二。于內心住循心觀，于外心住循心觀，于內外心住循心觀，具足正勤、正知、正念，除世貪憂，住心集觀，住心滅觀，由彼于心住循心觀，住心集觀，住心滅觀，無所依止，于諸世間無所執受，是為第三。于內法住循法觀，于外法住循法觀，于內外法住循法觀，具足正勤、正知、正念，除世貪憂，住法集觀，住法滅觀，由彼于法住循法觀，住法集觀，住法滅觀，無所依止，于諸世間無所執受，是為第四。善現，是名四念住。 
　　“善現，云何名四正斷？善現，為令未生惡不善法不生故，起欲發勤精進策心持心，是為第一。為令已生惡不善法斷故，起欲發勤精進策心持心，是為第二。為令未生善法生故，起欲發勤精進策心持心，是為第三。為令已生善法堅住不忘，修滿倍增廣大智作證故，起欲發勤精進策心持心，是為第四。善現，是名四正斷。 
　　“善現，云何名四神足？善現，欲三摩地斷行成就修習神足，依止厭，依止離，依止滅，回向于舍，是為第一。勤三摩地斷行成就修習神足，依止厭，依止離，依止滅，回向于舍，是為第二。心三摩地斷行成就修習神足，依止厭，依止離，依止滅，回向于舍，是為第三。觀三摩地斷行成就修習神足，依止厭，依止離，依止滅，回向于舍，是為第四。善現，是名四神足。 
　　“善現，云何名五根？善現，信根、精進根、念根、定根、慧根。善現，是名五根。 
　　“善現，云何名五力？善現，信力、精進力、念力、定力、慧力。善現，是名五力。 
　　“善現，云何名七等覺支？善現，念等覺支、擇法等覺支、精進等覺支、喜等覺支、輕安等覺支、定等覺支、舍等覺支。善現，是名七等覺支。 
　　“善現，云何名八圣道支？善現，正見、正思惟、正語、正業、正命、正精進、正念、正定。善現，是名八圣道支。 
　　“善現，云何名三解脫門？善現，空解脫門、無相解脫門、無愿解脫門。善現，是名三解脫門。 
　　“善現，云何名空解脫門？善現，若空行相、無我行相、虛偽行相、無自性行相，心一境性。善現，是名空解脫門。 
　　“善現，云何名無相解脫門？善現，若滅行相、寂靜行相、遠離行相，心一境性。善現，是名無相解脫門。 
　　“善現，云何名無愿解脫門？善現，若苦行相、無常行相、顛倒行相，心一境性。善現，是名無愿解脫門。 
　　“善現，云何名八解脫？善現，有色觀諸色，是為第一解脫。內無色想觀外諸色，是為第二解脫。凈勝解身作證，是為第三解脫。超一切色想，滅有對想，不思惟種種想，入無邊空，空無邊處定具足住，是為第四解脫。超一切空無邊處，入無邊識，識無邊處定具足住，是為第五解脫。超一切識無邊處，入無少所有，無所有處定具足住，是為第六解脫。超一切無所有處，入非想非非想處定具足住，是為第七解脫。超一切非想非非想處，入想受滅定具足住，是為第八解脫。善現，是名八解脫。 
　　“善現，云何名為九次第定？善現，謂有一類，離欲惡不善法，有尋有伺，離生喜樂，初靜慮具足住，是為第一。復有一類，尋伺寂靜，內等凈，心一趣性，無尋無伺，定生喜樂，第二靜慮具足住，是為第二。復有一類，離喜住舍，正念正知，身受樂，唯諸圣者，能說應舍，具念樂住，第三靜慮具足住，是為第三。復有一類，斷樂斷苦，先喜憂沒，不苦不樂，舍念清凈，第四靜慮具足住，是為第四。復有一類，超一切色想，滅有對想，不思惟種種想，入無邊空，空無邊處定具足住，是為第五。復有一類，超一切空無邊處，入無邊識，識無邊處定具足住，是為第六。復有一類，超一切識無邊處，入無少所有無所有處定具足住，是為第七。復有一類，超一切無所有處，入非想非非想處定具足住，是為第八。復有一類，超一切非想非非想處，入想受滅定具足住，是為第九。善現，是名九次第定。 
　　“善現，云何名為四圣諦智？善現，苦智、集智、滅智、道智。善現，是名四圣諦智。 
　　“善現，云何名為波羅蜜多？善現，布施、凈戒、安忍、精進、靜慮、般若、方便善巧、妙愿、力、智波羅蜜多。善現，是名波羅蜜多。 
　　“善現，云何名為諸空等智？善現，內空智、外空智、內外空智、空空智、大空智、勝義空智、有為空智、無為空智、畢竟空智、無際空智、散空智、無變異空智、本性空智、自相空智、共相空智、一切法空智、不可得空智、無性空智、自性空智、無性自性空智，若真如智、法界智、法性智、不虛妄性智、不變異性智、平等性智、離生性智、法定智、法住智、實際智、虛空界智、不思議界智。善現，是名諸空等智。 
　　“善現，云何名為菩薩十地？善現，極喜地、離垢地、發光地、焰慧地、極難勝地、現前地、遠行地、不動地、善慧地、法云地。善現，是名菩薩十地。 
　　“善現，云何名五眼？善現，肉眼、天眼、圣慧眼、法眼、佛眼。善現，是名五眼。 
　　“善現，云何名六神通？善現，神境智證通、天眼智證通、天耳智證通、他心智證通、宿住隨念智證通、漏盡智證通。善現，是名六神通。 
　　“善現，云何名為如來十力？善現，一切如來、應、正等覺，是處如實知是處，非處如實知非處，是為第一。一切如來、應、正等覺，于諸有情過去、未來、現在諸業及諸法受處因異熟皆如實知，是為第二。一切如來、應、正等覺，于諸世間非一界種種界皆如實知，是為第三。一切如來、應、正等覺，于諸世間非一勝解種種勝解皆如實知，是為第四。一切如來、應、正等覺，于諸有情補特伽羅諸根勝劣皆如實知，是為第五。一切如來、應、正等覺，于一切遍趣行皆如實知，是為第六。一切如來、應、正等覺，于諸根、力、覺支、道支、靜慮、解脫、等持、等至、雜染、清凈皆如實知，是為第七。一切如來、應、正等覺，以凈天眼超過于人，見諸有情死時生時諸善惡事，如是有情因身、語、意三種惡行、因諸邪見、因謗賢圣墮諸惡趣，如是有情因身、語、意三種妙行、因諸正見、因贊賢圣升諸善趣生諸天中；復以天眼清凈過人，見諸有情死時生時好色惡色，從此復生善趣惡趣，于諸有情隨業勢力生善惡趣皆如實知，是為第八。一切如來、應、正等覺，于諸有情過去無量諸宿住事，或一生、或百生、或千生、或百千生、或一俱胝生、或百俱胝生、或千俱胝生、或百千俱胝那庾多生、或一劫、或百劫、或千劫、或百千劫、或一俱胝劫、或百俱胝劫、或百千俱胝劫、或百千俱胝那庾多劫，乃至前際所有諸行諸說諸相皆如實知，是為第九。一切如來、應、正等覺，于諸漏盡無漏心解脫、無漏慧解脫皆如實知，于自漏盡真解脫法，自證通慧具足而住，如實覺受：‘我生已盡，梵行已立，所作已辦，不受后有。’是為第十。善現，是名如來十力。 
   
 上一部：乾隆大藏經·大乘般若部·大般若波羅蜜多經六百卷（第三百六十一卷～第三百七十卷）  下一部：乾隆大藏經·大乘般若部·大般若波羅蜜多經六百卷（第三百八十一卷～第三百九十卷）   
 
   
   
乾隆大藏經·大乘般若部·大般若波羅蜜多經        
    