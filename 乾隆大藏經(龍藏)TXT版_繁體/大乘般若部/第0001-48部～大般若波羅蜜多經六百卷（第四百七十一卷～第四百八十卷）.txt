    第0001-48部～大般若波羅蜜多經六百卷（第四百七十一卷～第四百八十卷）           
       
    
  
   大乘般若部·第0001部    
大般若波羅蜜多經六百卷（第四百七十一卷～第四百八十卷）    
唐三藏法師玄奘奉詔譯      
  

大般若波羅蜜多經卷第四百七十一 第二分眾德相品第七十六之四  
　　爾時，具壽善現白佛言：“世尊，若真法界、真如、實際無轉無越者，色乃至識與真法界、真如、實際為有異不？眼處乃至意處與真法界、真如、實際為有異不？色處乃至法處與真法界、真如、實際為有異不？眼界乃至意界與真法界、真如、實際為有異不？色界乃至法界與真法界、真如、實際為有異不？眼識界乃至意識界與真法界、真如、實際為有異不？眼觸乃至意觸與真法界、真如、實際為有異不？眼觸為緣所生諸受乃至意觸為緣所生諸受與真法界、真如、實際為有異不？地界乃至識界與真法界、真如、實際為有異不？因緣乃至增上緣與真法界、真如、實際為有異不？從緣所生諸法與真法界、真如、實際為有異不？無明乃至老死與真法界、真如、實際為有異不？布施波羅蜜多乃至般若波羅蜜多與真法界、真如、實際為有異不？四靜慮、四無量、四無色定與真法界、真如、實際為有異不？四念住乃至八圣道支與真法界、真如、實際為有異不？空、無相、無愿解脫門與真法界、真如、實際為有異不？內空乃至無性自性空與真法界、真如、實際為有異不？苦、集、滅、道圣諦與真法界、真如、實際為有異不？八解脫乃至十遍處與真法界、真如、實際為有異不？凈觀地乃至如來地與真法界、真如、實際為有異不？極喜地乃至法云地與真法界、真如、實際為有異不？一切陀羅尼門、三摩地門與真法界、真如、實際為有異不？五眼、六神通與真法界、真如、實際為有異不？如來十力乃至十八佛不共法與真法界、真如、實際為有異不？三十二大士相、八十隨好與真法界、真如、實際為有異不？無忘失法、恒住舍性與真法界、真如、實際為有異不？一切智、道相智、一切相智與真法界、真如、實際為有異不？預流果乃至獨覺菩提與真法界、真如、實際為有異不？一切菩薩摩訶薩行、諸佛無上正等菩提與真法界、真如、實際為有異不？善法、非善法與真法界、真如、實際為有異不？有記法、無記法與真法界、真如、實際為有異不？有漏法、無漏法與真法界、真如、實際為有異不？世間法、出世間法與真法界、真如、實際為有異不？有為法、無為法與真法界、真如、實際為有異不？” 
　　佛告善現：“色乃至識不異真法界、真如、實際，如是乃至一切菩薩摩訶薩行、諸佛無上正等菩提不異真法界、真如、實際，善法、非善法不異真法界、真如、實際，有記法、無記法不異真法界、真如、實際，有漏法、無漏法不異真法界、真如、實際，世間法、出世間法不異真法界、真如、實際，有為法、無為法不異真法界、真如、實際。” 
　　具壽善現復白佛言：“若色等法與真法界、真如、實際無有異者，云何世尊施設黑業有黑異熟，謂感地獄、傍生、鬼界？施設白業有白異熟，謂感人、天？施設黑白業有黑白異熟，謂感一分傍生、鬼界及一分人？施設非黑非白業有非黑非白異熟，謂感預流、一來、不還、阿羅漢果、獨覺菩提、諸佛無上正等菩提？” 
　　佛告善現：“我依世俗，施設如是因果差別，不依勝義，以勝義中不可說有因果差別。所以者何？勝義諦理諸法性相不可分別、無說、無示，如何當有因果差別？ 
　　“善現當知，于勝義諦，色乃至識無生無滅、無染無凈，以畢竟空、無際空故；眼處乃至意處無生無滅、無染無凈，以畢竟空、無際空故；色處乃至法處無生無滅、無染無凈，以畢竟空、無際空故；眼界乃至意界無生無滅、無染無凈，以畢竟空、無際空故；色界乃至法界無生無滅、無染無凈，以畢竟空、無際空故；眼識界乃至意識界無生無滅、無染無凈，以畢竟空、無際空故；眼觸乃至意觸無生無滅、無染無凈，以畢竟空、無際空故；眼觸為緣所生諸受乃至意觸為緣所生諸受無生無滅、無染無凈，以畢竟空、無際空故；地界乃至識界無生無滅、無染無凈，以畢竟空、無際空故；因緣乃至增上緣無生無滅、無染無凈，以畢竟空、無際空故；從緣所生諸法無生無滅、無染無凈，以畢竟空、無際空故；無明乃至老死無生無滅、無染無凈，以畢竟空、無際空故；布施波羅蜜多乃至般若波羅蜜多無生無滅、無染無凈，以畢竟空、無際空故；四靜慮、四無量、四無色定無生無滅、無染無凈，以畢竟空、無際空故；四念住乃至八圣道支無生無滅、無染無凈，以畢竟空、無際空故；空、無相、無愿解脫門無生無滅、無染無凈，以畢竟空、無際空故；內空乃至無性自性空無生無滅、無染無凈，以畢竟空、無際空故；真如乃至不思議界無生無滅、無染無凈，以畢竟空、無際空故；苦、集、滅、道圣諦無生無滅、無染無凈，以畢竟空、無際空故；八解脫乃至十遍處無生無滅、無染無凈，以畢竟空、無際空故；凈觀地乃至如來地無生無滅、無染無凈，以畢竟空、無際空故；極喜地乃至法云地無生無滅、無染無凈，以畢竟空、無際空故；一切陀羅尼門、三摩地門無生無滅、無染無凈，以畢竟空、無際空故；五眼、六神通無生無滅、無染無凈，以畢竟空、無際空故；如來十力乃至十八佛不共法無生無滅、無染無凈，以畢竟空、無際空故、三十二大士相、八十隨好無生無滅、無染無凈，以畢竟空、無際空故、無忘失法、恒住舍性無生無滅、無染無凈，以畢竟空、無際空故；一切智、道相智、一切相智無生無滅、無染無凈，以畢竟空、無際空故；預流果乃至獨覺菩提無生無滅、無染無凈，以畢竟空、無際空故；一切菩薩摩訶薩行、諸佛無上正等菩提無生無滅、無染無凈，以畢竟空、無際空故；善法、非善法無生無滅、無染無凈，以畢竟空、無際空故；有記法、無記法無生無滅、無染無凈，以畢竟空、無際空故；有漏法、無漏法無生無滅、無染無凈，以畢竟空、無際空故；世間法、出世間法無生無滅、無染無凈，以畢竟空、無際空故；有為法、無為法無生無滅、無染無凈，以畢竟空、無際空故。” 
　　具壽善現復白佛言：“若依世俗，施設因果分位差別，不依勝義，則應一切愚夫異生亦有預流、一來、不還、阿羅漢果、獨覺菩提及佛無上正等菩提。” 
　　佛告善現：“于意云何？愚夫異生為如實覺世俗、勝義二諦理不？若如實覺二諦理者，彼亦應有預流、一來、不還、阿羅漢果、獨覺菩提及佛無上正等菩提。然諸愚夫異生不如實覺世俗、勝義故，無圣道、無修圣道，不可施設有諸圣果分位差別。唯諸圣者能如實覺世俗、勝義故，有圣道、有修圣道，由斯得有圣果差別。” 
　　具壽善現復白佛言：“若修圣道，得圣果不？” 
　　佛言：“不也。” 
　　具壽善現復白佛言：“不修圣道，得圣果不？” 
　　佛言：“不也。善現當知，非修圣道能得圣果，亦非不修圣道能得圣果，非離圣道能得圣果，亦非住圣道中能得圣果。所以者何？于勝義諦，道及道果、修與不修不可得故。如是，善現，諸菩薩摩訶薩行深般若波羅蜜多時，雖為有情施設圣果種種差別，而不分別在有為界或無為界施設圣果分位差別。” 
　　具壽善現復白佛言：“若不分別在有為界或無為界施設圣果分位差別，云何如來、應、正等覺說斷三結名預流果，薄欲、貪、瞋名一來果，斷順下分五結永盡名不還果，斷順上分五結永盡名阿羅漢果，知所有集法皆是滅法名獨覺菩提，永斷煩惱習氣相續名佛無上正等菩提？世尊，我當云何知佛所說甚深義趣，謂不分別在有為界或無為界施設圣果分位差別？” 
　　佛告善現：“于意云何？所說預流、一來、不還、阿羅漢果、獨覺菩提及佛無上正等菩提，如是圣果為是有為、為是無為？” 
　　善現對曰：“如是圣果唯是無為。” 
　　佛告善現：“無為法中有分別不？” 
　　善現對曰：“不也，世尊。” 
　　佛告善現：“于意云何？若善男子、善女人等，通達一切有為、無為皆同一相，所謂無相。當于爾時，頗于諸法有所分別此是有為或無為不？” 
　　善現對曰：“不也，世尊。” 
　　佛告善現：“諸菩薩摩訶薩亦復如是，行深般若波羅蜜多時，雖為有情宣說諸法，而不分別所說法相，謂內空故乃至無性自性空故。 
　　“是菩薩摩訶薩自于諸法無所執著，亦能教他于諸法中無所執著，謂于布施波羅蜜多乃至般若波羅蜜多無所執著，亦于四靜慮、四無量、四無色定無所執著，亦于四念住乃至八圣道支無所執著，亦于空、無相、無愿解脫門無所執著，亦于內空乃至無性自性空無所執著，亦于真如乃至不思議界無所執著，亦于苦、集、滅、道圣諦無所執著，亦于八解脫乃至十遍處無所執著，亦于極喜地乃至法云地無所執著，亦于一切陀羅尼門、三摩地門無所執著，亦于五眼、六神通無所執著，亦于如來十力乃至十八佛不共法無所執著，亦于無忘失法、恒住舍性無所執著，亦于一切智、道相智、一切相智無所執著，亦于一切菩薩摩訶薩行無所執著，亦于諸佛無上正等菩提無所執著，亦于一切智智無所執著。是菩薩摩訶薩無執著故，于一切處皆得無礙。 
　　“如諸如來、應、正等覺所變化者，雖行布施波羅蜜多乃至般若波羅蜜多，而于彼果不受不住，唯為有情般涅槃故，如是乃至雖行一切智智，而于彼果不受不住，唯為有情般涅槃故。諸菩薩摩訶薩亦復如是，行深般若波羅蜜多時，于一切法若善若非善、若有記若無記、若有漏若無漏、若世間若出世間、若有為若無為，皆無執著亦無所礙。所以者何？善達諸法如實相故。”  第二分善達品第七十七之一  
　　爾時，具壽善現白佛言：“世尊，諸菩薩摩訶薩行深般若波羅蜜多時，如何善達諸法實相？” 
　　佛告善現：“諸菩薩摩訶薩行深般若波羅蜜多時，如所變化，不行一切貪、瞋、癡結，不行色蘊乃至識蘊，不行眼處乃至意處，不行色處乃至法處，不行眼界乃至意界，不行色界乃至法界，不行眼識界乃至意識界，不行眼觸乃至意觸，不行眼觸為緣所生諸受乃至意觸為緣所生諸受，不行地界乃至識界，不行因緣乃至增上緣，不行從緣所生諸法，不行無明乃至老死，不行布施波羅蜜多乃至般若波羅蜜多，不行四靜慮、四無量、四無色定，不行四念住乃至八圣道支，不行空、無相、無愿解脫門，不行內空乃至無性自性空，不行真如乃至不思議界，不行苦、集、滅、道圣諦，不行八解脫乃至十遍處，不行凈觀地乃至如來地，不行極喜地乃至法云地，不行一切陀羅尼門、三摩地門，不行五眼、六神通，不行如來十力乃至十八佛不共法，不行三十二大士相、八十隨好，不行無忘失法、恒住舍性，不行一切智、道相智、一切相智，不行預流果乃至獨覺菩提，不行一切菩薩摩訶薩行，不行諸佛無上正等菩提，不行一切智智，不行內法、外法，不行隨眠、諸纏，不行善法、非善法，不行有記法、無記法，不行有漏法、無漏法，不行世間法、出世間法，不行有為法、無為法，不行圣道及圣道果。諸菩薩摩訶薩行深般若波羅蜜多時亦復如是，于一切法都無所行，是為善達諸法實相。” 
　　具壽善現復白佛言：“云何所變化而能修圣道？” 
　　佛告善現：“所變化者，依修圣道無染無凈，亦不輪轉諸趣生死。” 
　　具壽善現復白佛言：“諸菩薩摩訶薩行深般若波羅蜜多時，于一切法云何善達皆無實事？” 
　　佛告善現：“于意云何？一切如來、應、正等覺所變化者為有實事，依斯實事有染有凈，及有輪轉諸趣事不。” 
　　善現對曰：“不也，世尊。非諸如來、應、正等覺所變化者有少實事，非依彼事有染有凈，亦無輪轉諸趣生死。” 
　　佛告善現：“諸菩薩摩訶薩行深般若波羅蜜多時，于一切法善達實相亦復如是，通達諸法都無實事。” 
　　具壽善現復白佛言：“為一切色、受、想、行、識皆如化不？為一切眼處乃至意處皆如化不？為一切色處乃至法處皆如化不？為一切眼界乃至意界皆如化不？為一切色界乃至法界皆如化不？為一切眼識界乃至意識界皆如化不？為一切眼觸乃至意觸皆如化不？為一切眼觸為緣所生諸受乃至意觸為緣所生諸受皆如化不？為一切地界乃至識界皆如化不？為一切因緣乃至增上緣皆如化不？為一切從緣所生諸法皆如化不？為一切無明乃至老死皆如化不？為一切布施波羅蜜多乃至般若波羅蜜多皆如化不？為一切四靜慮、四無量、四無色定皆如化不？為一切四念住乃至八圣道支皆如化不？為一切空、無相、無愿解脫門皆如化不？為一切內空乃至無性自性空皆如化不？為一切真如乃至不思議界皆如化不？為一切苦、集、滅、道圣諦皆如化不？為一切八解脫乃至十遍處皆如化不？為一切凈觀地乃至如來地皆如化不？為一切極喜地乃至法云地皆如化不？為一切陀羅尼門、三摩地門皆如化不？為一切五眼、六神通皆如化不？為一切如來十力乃至十八佛不共法皆如化不？為一切三十二大士相、八十隨好皆如化不？為一切無忘失法、恒住舍性皆如化不？為一切一切智、道相智、一切相智皆如化不？為一切預流果乃至獨覺菩提皆如化不？為一切菩薩摩訶薩行、諸佛無上正等菩提皆如化不？為一切若善法非善法、若有記法無記法、若有漏法無漏法、若世間法出世間法、若有為法無為法皆如化不？” 
　　佛告善現：“如是，如是，色等諸法無不如化。” 
　　具壽善現復白佛言：“若一切法皆如化者，諸所變化皆無實色、受、想、行、識，乃至無實有為、無為，由此亦無雜染、清凈，亦無輪轉諸趣生死，亦無從彼得解脫義，云何菩薩摩訶薩于諸有情有勝士用？” 
　　佛告善現：“于意云何？諸菩薩摩訶薩本行菩薩道時，頗見有情可脫地獄、傍生、鬼界、人、天趣不？” 
　　善現對曰：“不也，世尊。” 
　　佛告善現：“如是，如是，諸菩薩摩訶薩本行菩薩道時，不見有情可脫三界。所以者何？諸菩薩摩訶薩行深般若波羅蜜多時，于一切法通達知見皆如幻化、都非實有。” 
　　具壽善現復白佛言：“若菩薩摩訶薩于一切法通達知見皆如幻化、都非實有，諸菩薩摩訶薩為何事故修行六波羅蜜多？為何事故修行四靜慮、四無量、四無色定？為何事故修行四念住乃至八圣道支？為何事故修行空、無相、無愿解脫門？為何事故安住內空乃至無性自性空？為何事故安住真如乃至不思議界？為何事故安住苦、集、滅、道圣諦？為何事故修行八解脫乃至十遍處？為何事故修行極喜地乃至法云地？為何事故修行一切陀羅尼門、三摩地門？為何事故修行五眼、六神通？為何事故修行如來十力乃至十八佛不共法？為何事故修行無忘失法、恒住舍性？為何事故修行一切智、道相智、一切相智？為何事故修行一切菩薩摩訶薩行？為何事故修行諸佛無上正等菩提？為何事故成熟有情？為何事故嚴凈佛土？” 
　　佛告善現：“若諸有情于一切法能自通達皆如幻化、都非實有，諸菩薩摩訶薩不應經于三無數劫為諸有情修行菩薩難行苦行；以諸有情于一切法不能通達皆如幻化、都非實有，是故菩薩三無數劫為諸有情修行菩薩難行苦行。 
　　“復次，善現，若菩薩摩訶薩于一切法不能通達皆如幻化、都非實有，不應經于三無數劫為諸有情修菩薩行嚴凈佛土、成熟有情；以菩薩摩訶薩于一切法如實通達皆如幻化、都非實有，是故經于三無數劫為諸有情修行六種波羅蜜多，廣說乃至成熟有情、嚴凈佛土、證得無上正等菩提。”  
　　爾時，具壽善現白佛言：“世尊，若一切法如幻、如夢、如響、如像、如光影、如陽焰、如尋香城、如變化事，所化有情住在何處，諸菩薩摩訶薩行深般若波羅蜜多救撥令出？” 
　　佛告善現：“所化有情住在名相虛妄分別，諸菩薩摩訶薩行深般若波羅蜜多，從彼名相虛妄分別救撥令出。” 
　　具壽善現復白佛言：“何等為名？何等為相？” 
　　佛告善現：“名唯是客，唯假施設，表所顯義，謂此名色、受、想、行、識，此名眼處乃至意處，此名色處乃至法處，此名眼界乃至意界，此名色界乃至法界，此名眼識界乃至意識界，此名為男，此名為女；此名為小，此名為大；此名地獄，此名傍生，此名鬼界，此名為人，此名為天；此名善法，此名非善法；此名有記法，此名無記法；此名有漏法，此名無漏法；此名世間法，此名出世間法；此名有為法，此名無為法；此名預流果，此名一來果，此名不還果，此名阿羅漢果，此名獨覺菩提；此名一切菩薩摩訶薩行，此名諸佛無上正等菩提；此名異生，此名聲聞，此名獨覺，此名菩薩，此名如來。 
　　“善現，如是等一切名，為表諸義唯假施設故，一切名皆非實有。諸有為法亦但有名，由此無為亦非實有，愚夫異生于中妄執。諸菩薩摩訶薩行深般若波羅蜜多，悲愿薰心，方便善巧教令遠離，作如是言：‘名是分別妄想所起，亦是眾緣和合假立，汝等于中不應執著，名無實事自性皆空，誰有智者執著空法？’如是，善現，諸菩薩摩訶薩行深般若波羅蜜多，方便善巧為諸有情說遣名法。 
　　“善現，是謂為名。相有二種，愚夫異生于中執著。何等為二？所謂色相及無色相。云何色相？謂所有色，若過去若未來若現在、若內若外、若粗若細、若劣若勝、若遠若近，如是一切自性皆空，愚夫異生分別執著謂之為色，是名色相。無色相者，謂諸所有無色法中，愚夫異生取相分別生諸煩惱，名無色相。諸菩薩摩訶薩行深般若波羅蜜多，方便善巧教諸有情遠離二相，復教安住無相界中，雖教安住無相界中，而不令其墮二邊執，謂此是相、此是無相。如是，善現，諸菩薩摩訶薩行深般若波羅蜜多，方便善巧令諸有情遠離諸相，行無相界而無執著。” 
　　具壽善現復白佛言：“若一切法但有名相，一切名相皆是假立，虛妄分別之所集起，于中都無少實可得，云何菩薩摩訶薩行深般若波羅蜜多時，于諸善法自能增進，亦能令他增進善法，由自善法漸增進故，能令諸地漸得圓滿，亦能安立諸有情類，令隨所應住三乘果？” 
　　佛告善現：“若諸法中少有實事，非但假立有名相者，則諸菩薩摩訶薩行深般若波羅蜜多時，應于善法自不增進，亦不令他增進善法。以諸法中無少實事，但有假立諸名、諸相，是故菩薩摩訶薩行深般若波羅蜜多時，于諸善法能自增進，亦能令他增進善法，能以無相而為方便，圓滿般若波羅蜜多乃至布施波羅蜜多；能以無相而為方便，圓滿四靜慮、四無量、四無色定；能以無相而為方便，圓滿四念住乃至八圣道支；能以無相而為方便，圓滿空、無相、無愿解脫門；能以無相而為方便，圓滿內空乃至無性自性空；能以無相而為方便，圓滿真如乃至不思議界；能以無相而為方便，圓滿苦、集、滅、道圣諦；能以無相而為方便，圓滿八解脫乃至十遍處；能以無相而為方便，圓滿極喜地乃至法云地；能以無相而為方便，圓滿一切陀羅尼門、三摩地門；能以無相而為方便，圓滿五眼、六神通；能以無相而為方便，圓滿如來十力乃至十八佛不共法；能以無相而為方便，圓滿無忘失法、恒住舍性；能以無相而為方便，圓滿一切智、道相智、一切相智；能以無相而為方便，圓滿一切菩薩摩訶薩行；能以無相而為方便，圓滿諸佛無上正等菩提；能以無相而為方便，圓滿一切智智；能以無相而為方便，成熟有情、嚴凈佛土。 
　　“如是，善現，以一切法無少實事，但有假立諸名、諸相，諸菩薩摩訶薩于中不起顛倒執著，能以無相而為方便，于諸善法自增進已，亦能令他善法增進。 
　　“復次，善現，若諸法中有毛端量實法相者，則諸菩薩摩訶薩行深般若波羅蜜多時，于一切法不應覺知無相、無念，亦無作意無漏相已，證得無上正等菩提，安立有情于無漏法，以諸無漏法皆無相、無念、無作意故。 
　　“如是，善現，諸菩薩摩訶薩行深般若波羅蜜多，方便善巧安立有情于無漏法，乃名真實饒益他事。” 
　　具壽善現復白佛言：“若一切法真無漏性無相、無念、無作意者，何緣世尊于諸經中數作是說：此是有漏法，此是無漏法；此是世間法，此是出世間法；此是有為法，此是無為法；此是有諍法，此是無諍法；此是流轉法，此是還滅法；此是聲聞法，此是獨覺法；此是菩薩法，此是佛法耶？” 
　　佛告善現：“于意云何？有漏等法與無相等無漏法性為有異不？” 
　　善現對曰：“不也，世尊。” 
　　佛告善現：“于意云何？聲聞等法與無相等無漏法性為有異不？” 
　　善現對曰：“不也，世尊。” 
　　佛告善現：“有漏等法豈不即是無相、念等無漏法性？” 
　　善現對曰：“如是，世尊。” 
　　佛告善現：“諸預流果乃至無上正等菩提豈不即是無相、念等無漏法性？” 
　　善現對曰：“如是，世尊。” 
　　佛告善現：“由此因緣，當知一切法，皆是無相等無二無別。 
　　“善現當知，若菩薩摩訶薩學一切法無相、無念、無作意時，常能增長所行善法，所謂布施波羅蜜多乃至般若波羅蜜多，若四靜慮、四無量、四無色定，若四念住乃至八圣道支，若空、無相、無愿解脫門，若內空乃至無性自性空，若真如乃至不思議界，若苦、集、滅、道圣諦，若八解脫乃至十遍處，若極喜地乃至法云地，若一切陀羅尼門、三摩地門，若五眼、六神通，若如來十力乃至十八佛不共法，若無忘失法、恒住舍性，若一切智、道相智、一切相智，若成熟有情、嚴凈佛土，諸如是等一切佛法，皆由學無相、無念、無作意而得增長。所以者何？諸菩薩摩訶薩除空、無相、無愿解脫門，更無有余要所學法。何以故？善現，三解脫門總攝一切妙善法故。所以者何？空解脫門觀一切法自相皆空，無相解脫門觀一切法遠離眾相，無愿解脫門觀一切法遠離所愿，諸菩薩摩訶薩依此三門，能攝一切殊勝善法，離此三門，所應修學殊勝善法不得生長。 
　　“復次，善現，若菩薩摩訶薩能學如是三解脫門，則能學色蘊乃至識蘊，亦能學眼處乃至意處，亦能學色處乃至法處，亦能學眼界乃至意界，亦能學色界乃至法界，亦能學眼識界乃至意識界，亦能學眼觸乃至意觸，亦能學眼觸為緣所生諸受乃至意觸為緣所生諸受，亦能學地界乃至識界，亦能學因緣乃至增上緣，亦能學從緣所生諸法，亦能學無明乃至老死，亦能學內空乃至無性自性空，亦能學真如乃至不思議界，亦能學苦、集、滅、道圣諦，亦能學布施波羅蜜多乃至般若波羅蜜多，亦能學四靜慮、四無量、四無色定，亦能學四念住乃至八圣道支，亦能學八解脫乃至十遍處，亦能學極喜地乃至法云地，亦能學一切陀羅尼門、三摩地門，亦能學五眼、六神通，亦能學如來十力乃至十八佛不共法，亦能學無忘失法、恒住舍性，亦能學一切智、道相智、一切相智，亦能學成熟有情、嚴凈佛土，亦能學諸余無量無邊佛法。” 
　　具壽善現白言：“世尊，云何菩薩摩訶薩能學如是三解脫門，則能學色蘊乃至識蘊？” 
　　佛告善現：“若菩薩摩訶薩行深般若波羅蜜多時，能如實知色乃至識若相、若生滅、若真如，是名能學色乃至識。 
　　“善現，云何菩薩摩訶薩行深般若波羅蜜多時，如實知色相？謂菩薩摩訶薩行深般若波羅蜜多時，如實知色畢竟有孔、畢竟有隙，譬如聚沫性不堅固。是名菩薩摩訶薩行深般若波羅蜜多時，如實知色相。 
　　“善現，云何菩薩摩訶薩行深般若波羅蜜多時，如實知色生滅？謂菩薩摩訶薩行深般若波羅蜜多時，如實知色生時無所從來、滅時無所至去，雖無來無去而生滅相應。是名菩薩摩訶薩行深般若波羅蜜多時，如實知色生滅。 
　　“善現，云何菩薩摩訶薩行深般若波羅蜜多時，如實知色真如？謂菩薩摩訶薩行深般若波羅蜜多時，如實知色真如無生無滅、無來無去、無染無凈、無增無減，常如其性不虛妄、不變易故名真如。是名菩薩摩訶薩行深般若波羅蜜多時，如實知色真如。 
　　“善現，云何菩薩摩訶薩行深般若波羅蜜多時，如實知受相？謂菩薩摩訶薩行深般若波羅蜜多時，如實知受畢竟如癰，畢竟如箭，速起速滅，猶若浮泡，虛偽不住，三和合起，是名菩薩摩訶薩如實知受相。 
　　“善現，云何菩薩摩訶薩行深般若波羅蜜多時，如實知受生滅？謂菩薩摩訶薩行深般若波羅蜜多時，如實知受生時無所從來、滅時無所至去，雖無來無去而生滅相應。是名菩薩摩訶薩行深般若波羅蜜多時，如實知受生滅。 
　　“善現，云何菩薩摩訶薩行深般若波羅蜜多時，如實知受真如？謂菩薩摩訶薩行深般若波羅蜜多時，如實知受真如無生無滅、無來無去、無染無凈、無增無減，常如其性不虛妄、不變易故名真如。是名菩薩摩訶薩行深般若波羅蜜多時，如實知受真如。 
　　“善現，云何菩薩摩訶薩行深般若波羅蜜多時，如實知想相？謂菩薩摩訶薩行深般若波羅蜜多時，如實知想猶如陽焰水不可得，渴愛因緣妄起此想，發假言說。是名菩薩摩訶薩行深般若波羅蜜多時，如實知想相。 
　　“善現，云何菩薩摩訶薩行深般若波羅蜜多時，如實知想生滅？謂菩薩摩訶薩行深般若波羅蜜多時，如實知想生時無所從來、滅時無所至去，雖無來無去而生滅相應。是名菩薩摩訶薩行深般若波羅蜜多時，如實知想生滅。 
　　“善現，云何菩薩摩訶薩行深般若波羅蜜多時，如實知想真如？謂菩薩摩訶薩行深般若波羅蜜多時，如實知想真如無生無滅、無來無去、無染無凈、無增無減，常如其性不虛妄、不變易故名真如。是名菩薩摩訶薩行深般若波羅蜜多時，如實知想真如。  
大般若波羅蜜多經卷第四百七十二 第二分善達品第七十七之二  
　　“善現，云何菩薩摩訶薩行深般若波羅蜜多時，如實知行相？謂菩薩摩訶薩行深般若波羅蜜多時，如實知行如芭蕉樹，葉葉析除實不可得。是名菩薩摩訶薩行深般若波羅蜜多時，如實知行相。 
　　“善現，云何菩薩摩訶薩行深般若波羅蜜多時，如實知行生滅？謂菩薩摩訶薩行深般若波羅蜜多時，如實知行生時無所從來、滅時無所至去，雖無來無去而生滅相應。是名菩薩摩訶薩行深般若波羅蜜多時，如實知行生滅。 
　　“善現，云何菩薩摩訶薩行深般若波羅蜜多時，如實知行真如？謂菩薩摩訶薩行深般若波羅蜜多時，如實知行真如無生無滅、無來無去、無染無凈、無增無減，常如其性不虛妄、不變易故名真如，是名菩薩摩訶薩行深般若波羅蜜多時，如實知行真如。 
　　“善現，云何菩薩摩訶薩行深般若波羅蜜多時，如實知識相？謂菩薩摩訶薩行深般若波羅蜜多時，如實知識如諸幻事，眾緣和合假施設有，實不可得。謂如幻師或彼弟子，于四衢道幻作四軍，所謂象軍、馬軍、車軍、步軍，或復幻作諸余色類相，雖似有而無其實，識亦如是實不可得。是名菩薩摩訶薩行深般若波羅蜜多時，如實知識相。 
　　“善現，云何菩薩摩訶薩行深般若波羅蜜多時，如實知識生滅？謂菩薩摩訶薩行深般若波羅蜜多時，如實知識生時無所從來、滅時無所至去，雖無來無去而生滅相應。是名菩薩摩訶薩行深般若波羅蜜多時，如實知識生滅。 
　　“善現，云何菩薩摩訶薩行深般若波羅蜜多時，如實知識真如？謂菩薩摩訶薩行深般若波羅蜜多時，如實知識真如無生無滅、無來無去、無染無凈、無增無減，常如其性不虛妄、不變易故名真如。是名菩薩摩訶薩行深般若波羅蜜多時，如實知識真如。 
　　“善現，是為菩薩摩訶薩能學如是三解脫門，則能學色蘊乃至識蘊。” 
　　具壽善現復白佛言：“云何菩薩摩訶薩能學如是三解脫門，亦能學眼處乃至意處？” 
　　佛告善現：“若菩薩摩訶薩行深般若波羅蜜多時，如實知眼處眼處自性空，乃至意處意處自性空，內處自性不可得故。善現，是為菩薩摩訶薩能學如是三解脫門，亦能學眼處乃至意處。” 
　　具壽善現復白佛言：“云何菩薩摩訶薩能學如是三解脫門，亦能學色處乃至法處？” 
　　佛告善現：“若菩薩摩訶薩行深般若波羅蜜多時，如實知色處色處自性空，乃至法處法處自性空，外處自性不可得故。善現，是為菩薩摩訶薩能學如是三解脫門，亦能學色處乃至法處。” 
　　具壽善現復白佛言：“云何菩薩摩訶薩能學如是三解脫門，亦能學眼界乃至意界？” 
　　佛告善現：“若菩薩摩訶薩行深般若波羅蜜多時，如實知眼界眼界自性空，乃至意界意界自性空。善現，是為菩薩摩訶薩能學如是三解脫門，亦能學眼界乃至意界。” 
　　具壽善現復白佛言：“云何菩薩摩訶薩能學如是三解脫門，亦能學色界乃至法界？” 
　　佛告善現：“若菩薩摩訶薩行深般若波羅蜜多時，如實知色界色界自性空，乃至法界法界自性空。善現，是為菩薩摩訶薩能學如是三解脫門，亦能學色界乃至法界。” 
　　具壽善現復白佛言：“云何菩薩摩訶薩能學如是三解脫門，亦能學眼識界乃至意識界？” 
　　佛告善現：“若菩薩摩訶薩行深般若波羅蜜多時，如實知眼識界眼識界自性空，乃至意識界意識界自性空。善現，是為菩薩摩訶薩能學如是三解脫門，亦能學眼識界乃至意識界。” 
　　具壽善現復白佛言：“云何菩薩摩訶薩能學如是三解脫門，亦能學眼觸乃至意觸？” 
　　佛告善現：“若菩薩摩訶薩行深般若波羅蜜多時，如實知眼觸眼觸自性空，乃至意觸意觸自性空。善現，是為菩薩摩訶薩能學如是三解脫門，亦能學眼觸乃至意觸。” 
　　具壽善現復白佛言：“云何菩薩摩訶薩能學如是三解脫門，亦能學眼觸為緣所生諸受乃至意觸為緣所生諸受？” 
　　佛告善現：“若菩薩摩訶薩行深般若波羅蜜多時，如實知眼觸為緣所生諸受眼觸為緣所生諸受自性空，乃至意觸為緣所生諸受意觸為緣所生諸受自性空。善現，是為菩薩摩訶薩能學如是三解脫門，亦能學眼觸為緣所生諸受乃至意觸為緣所生諸受。” 
　　具壽善現復白佛言：“云何菩薩摩訶薩能學如是三解脫門，亦能學地界乃至識界？” 
　　佛告善現：“若菩薩摩訶薩行深般若波羅蜜多時，如實知地界地界自性空，乃至識界識界自性空。善現，是為菩薩摩訶薩能學如是三解脫門，亦能學地界乃至識界。” 
　　具壽善現復白佛言：“云何菩薩摩訶薩能學如是三解脫門，亦能學因緣乃至增上緣？” 
　　佛告善現：“若菩薩摩訶薩行深般若波羅蜜多時，如實知因緣是種子相，等無間緣是開發相，所緣緣是任持相，增上緣是不礙相，自性本空，遠離二法。善現，是為菩薩摩訶薩能學如是三解脫門，亦能學因緣乃至增上緣。” 
　　具壽善現復白佛言：“云何菩薩摩訶薩能學如是三解脫門，亦能學從緣所生諸法？” 
　　佛告善現：“若菩薩摩訶薩行深般若波羅蜜多時，如實知一切從緣所生法不生不滅、不斷不常、不一不異、不來不去，絕諸戲論、本性澹泊。善現，是為菩薩摩訶薩能學如是三解脫門，亦能學從緣所生諸法。” 
　　具壽善現復白佛言：“云何菩薩摩訶薩能學如是三解脫門，亦能學無明乃至老死？” 
　　佛告善現：“若菩薩摩訶薩行深般若波羅蜜多時，如實知無明乃至老死無生無滅、無染無凈，自性本空，遠離二法。善現，是為菩薩摩訶薩能學如是三解脫門，亦能學無明乃至老死。” 
　　具壽善現復白佛言：“云何菩薩摩訶薩能學如是三解脫門，亦能學內空乃至無性自性空？” 
　　佛告善現：“若菩薩摩訶薩行深般若波羅蜜多時，如實知內空乃至無性自性空皆無自性、都不可得而能安住。善現，是為菩薩摩訶薩能學如是三解脫門，亦能學內空乃至無性自性空。” 
　　具壽善現復白佛言：“云何菩薩摩訶薩能學如是三解脫門，亦能學真如乃至不思議界？” 
　　佛告善現：“若菩薩摩訶薩行深般若波羅蜜多時，如實知真如乃至不思議界皆無戲論、都無分別而能安住。善現，是為菩薩摩訶薩能學如是三解脫門，亦能學真如乃至不思議界。” 
　　具壽善現復白佛言：“云何菩薩摩訶薩能學如是三解脫門，亦能學苦、集、滅、道圣諦？” 
　　佛告善現：“若菩薩摩訶薩行深般若波羅蜜多時，如實知苦是逼迫相，集是生起相，滅是寂靜相，道是出離相，自性本空，遠離二法，是圣者諦。苦等即真如，真如即苦等，無二無別，唯真圣者能如實知。善現，是為菩薩摩訶薩能學如是三解脫門，亦能學苦、集、滅、道圣諦。” 
　　具壽善現復白佛言：“云何菩薩摩訶薩能學如是三解脫門，亦能學布施波羅蜜多乃至般若波羅蜜多？” 
　　佛告善現：“若菩薩摩訶薩行深般若波羅蜜多時，如實知布施波羅蜜多乃至般若波羅蜜多無增無減、無染無凈、無自性、不可得而能修習。善現，是為菩薩摩訶薩能學如是三解脫門，亦能學布施波羅蜜多乃至般若波羅蜜多。” 
　　具壽善現復白佛言：“云何菩薩摩訶薩能學如是三解脫門，亦能學四靜慮、四無量、四無色定？” 
　　佛告善現：“若菩薩摩訶薩行深般若波羅蜜多時，如實知四靜慮、四無量、四無色定無增無減、無染無凈、無自性、不可得而能修習。善現，是為菩薩摩訶薩能學如是三解脫門，亦能學四靜慮、四無量、四無色定。” 
　　具壽善現復白佛言：“云何菩薩摩訶薩能學如是三解脫門，亦能學四念住乃至八圣道支？” 
　　佛告善現：“若菩薩摩訶薩行深般若波羅蜜多時，如實知四念住乃至八圣道支無增無減、無染無凈、無自性、不可得而能修習。善現，是為菩薩摩訶薩能如是學三解脫門，亦能學四念住乃至八圣道支。” 
　　具壽善現復白佛言：“云何菩薩摩訶薩能學如是三解脫門，亦能學八解脫乃至十遍處？” 
　　佛告善現：“若菩薩摩訶薩行深般若波羅蜜多時，如實知八解脫乃至十遍處無增無減、無染無凈、無自性、不可得而能修習。善現，是為菩薩摩訶薩能如是學三解脫門，亦能學八解脫乃至十遍處。” 
　　具壽善現復白佛言：“云何菩薩摩訶薩能學如是三解脫門，亦能學極喜地乃至法云地？” 
　　佛告善現：“若菩薩摩訶薩行深般若波羅蜜多時，如實知極喜地乃至法云地無增無減、無染無凈、無自性、不可得而能修習。善現，是為菩薩摩訶薩能如是學三解脫門，亦能學極喜地乃至法云地。” 
　　具壽善現復白佛言：“云何菩薩摩訶薩能學如是三解脫門，亦能學一切陀羅尼門、三摩地門？” 
　　佛告善現：“若菩薩摩訶薩行深般若波羅蜜多時，如實知一切陀羅尼門、三摩地門無增無減、無染無凈、無自性、不可得而能修習。善現，是為菩薩摩訶薩能如是學三解脫門，亦能學一切陀羅尼門、三摩地門。” 
　　具壽善現復白佛言：“云何菩薩摩訶薩能如是學三解脫門，亦能學五眼、六神通？” 
　　佛告善現：“若菩薩摩訶薩行深般若波羅蜜多時，如實知五眼、六神通無增無減、無染無凈、無自性、不可得而能修習。善現，是為菩薩摩訶薩能如是學三解脫門，亦能學五眼、六神通。” 
　　具壽善現復白佛言：“云何菩薩摩訶薩能如是學三解脫門，亦能學如來十力乃至十八佛不共法？” 
　　佛告善現：“若菩薩摩訶薩行深般若波羅蜜多時，如實知如來十力乃至十八佛不共法無增無減、無染無凈、無自性、不可得而能修習。善現，是為菩薩摩訶薩能如是學三解脫門，亦能學如來十力乃至十八佛不共法。” 
　　具壽善現復白佛言：“云何菩薩摩訶薩能如是學三解脫門，亦能學無忘失法、恒住舍性？” 
　　佛告善現：“若菩薩摩訶薩行深般若波羅蜜多時，如實知無忘失法、恒住舍性無增無減、無染無凈、無自性、不可得而能修習。善現，是為菩薩摩訶薩能如是學三解脫門，亦能學無忘失法、恒住舍性。” 
　　具壽善現復白佛言：“云何菩薩摩訶薩能如是學三解脫門，亦能學一切智、道相智、一切相智？” 
　　佛告善現：“若菩薩摩訶薩行深般若波羅蜜多時，如實知一切智、道相智、一切相智無增無減、無染無凈、無自性、不可得而能修習。善現，是為菩薩摩訶薩能如是學三解脫門，亦能學一切智、道相智、一切相智。” 
　　具壽善現復白佛言：“云何菩薩摩訶薩能如是學三解脫門，亦能學成熟有情、嚴凈佛土？” 
　　佛告善現：“若菩薩摩訶薩行深般若波羅蜜多時，如實知成熟有情、嚴凈佛土無增無減、無染無凈、無自性、不可得而能修習。善現，是為菩薩摩訶薩能如是學三解脫門，亦能學成熟有情、嚴凈佛土。” 
　　具壽善現復白佛言：“云何菩薩摩訶薩能如是學三解脫門，亦能學諸余無量無邊佛法？” 
　　佛告善現：“若菩薩摩訶薩行深般若波羅蜜多時，如實知諸余無量無邊佛法無增無減、無染無凈、無自性、不可得而能修習。善現，是為菩薩摩訶薩能如是學三解脫門，亦能學諸余無量無邊佛法。”  
　　爾時，具壽善現白佛言：“世尊，若菩薩摩訶薩行深般若波羅蜜多時，如實了知色等諸法各各差別不相雜亂，將無以色乃至以識壞法界耶？將無以眼處乃至以意處壞法界耶？將無以色處乃至以法處壞法界耶？將無以眼界乃至以意界壞法界耶？將無以色界乃至以法界壞法界耶？將無以眼識界乃至以意識界壞法界耶？將無以眼觸乃至以意觸壞法界耶？將無以眼觸為緣所生諸受乃至以意觸為緣所生諸受壞法界耶？將無以地界乃至以識界壞法界耶？將無以因緣乃至以增上緣壞法界耶？將無以從緣所生諸法壞法界耶？將無以無明乃至以老死壞法界耶？將無以內空乃至以無性自性空壞法界耶？將無以真如乃至以不思議界壞法界耶？將無以苦、集、滅、道圣諦壞法界耶？將無以布施波羅蜜多乃至以般若波羅蜜多壞法界耶？將無以四靜慮、四無量、四無色定壞法界耶？將無以四念住乃至以八圣道支壞法界耶？將無以空、無相、無愿解脫門壞法界耶？將無以八解脫、八勝處、九次第定、十遍處壞法界耶？將無以凈觀地乃至以如來地壞法界耶？將無以極喜地乃至以法云地壞法界耶？將無以一切陀羅尼門、三摩地門壞法界耶？將無以五眼、六神通壞法界耶？將無以如來十力乃至以十八佛不共法壞法界耶？將無以三十二大士相、八十隨好壞法界耶？將無以無忘失法、恒住舍性壞法界耶？將無以一切智、道相智、一切相智壞法界耶？將無以預流果乃至以獨覺菩提壞法界耶？將無以一切菩薩摩訶薩行壞法界耶？將無以諸佛無上正等菩提壞法界耶？將無以一切智智壞法界耶？何以故？世尊，法界無二無差別故。” 
　　佛告善現：“若離法界余法可得，可言彼法能壞法界；然離法界無法可得，故無余法能壞法界。所以者何？諸佛、菩薩、獨覺、聲聞知離法界無法可得，既知無法離于法界，亦不為他施設宣說，是故法界無能壞者。如是，善現，諸菩薩摩訶薩行深般若波羅蜜多時，應學法界無二、無別、不可壞相。” 
　　具壽善現復白佛言：“若菩薩摩訶薩欲學法界，當于何學？” 
　　佛告善現：“若菩薩摩訶薩欲學法界，當于一切法學。所以者何？善現，以一切法皆入法界故。” 
　　具壽善現復白佛言：“何因緣故，說一切法皆入法界？” 
　　佛告善現：“若佛出世、若不出世，諸法法爾皆入法界無差別相，不由佛說。所以者何？善現，若善法非善法、若有記法無記法、若有漏法無漏法、若世間法出世間法、若有為法無為法，如是等一切法，無不皆入無相、無為、性空法界。是故，善現，諸菩薩摩訶薩行深般若波羅蜜多時，欲學法界當學一切法，若學一切法即是學法界。” 
　　具壽善現復白佛言：“若一切法皆入法界無二無別，諸菩薩摩訶薩云何當學般若波羅蜜多乃至布施波羅蜜多？云何當學初靜慮乃至第四靜慮？云何當學慈無量乃至舍無量？云何當學空無邊處定乃至非想非非想處定？云何當學四念住乃至八圣道支？云何當學空、無相、無愿解脫門？云何當學八解脫乃至十遍處？云何當學極喜地乃至法云地？云何當學一切陀羅尼門、三摩地門？云何當學內空乃至無性自性空？云何當學真如乃至不思議界？云何當學苦、集、滅、道圣諦？云何當學五眼、六神通？云何當學如來十力乃至十八佛不共法？云何當學無忘失法、恒住舍性？云何當學一切智、道相智、一切相智？云何當學成滿三十二大士相、八十隨好？云何當學成滿剎帝利大族、婆羅門大族、長者大族、居士大族？云何當學成滿四大王眾天乃至他化自在天？云何當學成滿梵眾天乃至廣果天？云何當學成滿無想有情天法而不樂生彼？云何當學成滿凈居天法而不樂生彼？云何當學空無邊處天法乃至非想非非想處天法而不樂生彼？云何當學初發菩提心乃至第十發菩提心？云何當學趣證菩薩正性離生？云何當學一切聲聞及獨覺地而不作證？云何當學成熟有情、嚴凈佛土？云何當學諸陀羅尼及無礙辯？云何當學一切菩薩摩訶薩道及佛無上正等菩提，如是學已知一切法一切種相，便能證得一切智智？ 
　　“世尊，非法界中有如是等種種分別，將無菩薩摩訶薩眾由此分別行于顛倒，無戲論中起諸戲論。何以故？真法界中都無分別戲論事故。 
　　“世尊，法界非色、受、想、行、識，亦不離色、受、想、行、識；色、受、想、行、識即是法界，法界即是色、受、想、行、識。 
　　“世尊，法界非眼處乃至意處，亦不離眼處乃至意處；眼處乃至意處即是法界，法界即是眼處乃至意處。 
　　“世尊，法界非色處乃至法處，亦不離色處乃至法處；色處乃至法處即是法界，法界即是色處乃至法處。 
　　“世尊，法界非眼界乃至意界，亦不離眼界乃至意界；眼界乃至意界即是法界，法界即是眼界乃至意界。 
　　“世尊，法界非色界乃至法界，亦不離色界乃至法界；色界乃至法界即是法界，法界即是色界乃至法界。 
　　“世尊，法界非眼識界乃至意識界，亦不離眼識界乃至意識界；眼識界乃至意識界即是法界，法界即是眼識界乃至意識界。 
　　“世尊，法界非眼觸乃至意觸，亦不離眼觸乃至意觸；眼觸乃至意觸即是法界，法界即是眼觸乃至意觸。 
　　“世尊，法界非眼觸為緣所生諸受乃至意觸為緣所生諸受，亦不離眼觸為緣所生諸受乃至意觸為緣所生諸受；眼觸為緣所生諸受乃至意觸為緣所生諸受即是法界，法界即是眼觸為緣所生諸受乃至意觸為緣所生諸受。 
　　“世尊，法界非地界乃至識界，亦不離地界乃至識界；地界乃至識界即是法界，法界即是地界乃至識界。 
　　“世尊，法界非因緣乃至增上緣，亦不離因緣乃至增上緣；因緣乃至增上緣即是法界，法界即是因緣乃至增上緣。 
　　“世尊，法界非從緣所生諸法，亦不離從緣所生諸法；從緣所生諸法即是法界，法界即是從緣所生諸法。 
　　“世尊，法界非無明乃至老死，亦不離無明乃至老死；無明乃至老死即是法界，法界即是無明乃至老死。 
　　“世尊，法界非布施波羅蜜多乃至般若波羅蜜多，亦不離布施波羅蜜多乃至般若波羅蜜多；布施波羅蜜多乃至般若波羅蜜多即是法界，法界即是布施波羅蜜多乃至般若波羅蜜多。 
　　“世尊，法界非四靜慮、四無量、四無色定，亦不離四靜慮、四無量、四無色定；四靜慮、四無量、四無色定即是法界，法界即是四靜慮、四無量、四無色定。 
　　“世尊，法界非四念住乃至八圣道支，亦不離四念住乃至八圣道支；四念住乃至八圣道支即是法界，法界即是四念住乃至八圣道支。 
　　“世尊，法界非空、無相、無愿解脫門，亦不離空、無相、無愿解脫門；空、無相、無愿解脫門即是法界，法界即是空、無相、無愿解脫門。 
　　“世尊，法界非內空乃至無性自性空，亦不離內空乃至無性自性空；內空乃至無性自性空即是法界，法界即是內空乃至無性自性空。 
　　“世尊，法界非苦、集、滅、道圣諦，亦不離苦、集、滅、道圣諦；苦、集、滅、道圣諦即是法界，法界即是苦、集、滅、道圣諦。 
　　“世尊，法界非八解脫乃至十遍處，亦不離八解脫乃至十遍處；八解脫乃至十遍處即是法界，法界即是八解脫乃至十遍處。 
　　“世尊，法界非凈觀地乃至如來地，亦不離凈觀地乃至如來地；凈觀地乃至如來地即是法界，法界即是凈觀地乃至如來地。 
　　“世尊，法界非極喜地乃至法云地，亦不離極喜地乃至法云地；極喜地乃至法云地即是法界，法界即是極喜地乃至法云地。 
　　“世尊，法界非一切陀羅尼門、三摩地門，亦不離一切陀羅尼門、三摩地門；一切陀羅尼門、三摩地門即是法界，法界即是一切陀羅尼門、三摩地門。 
　　“世尊，法界非五眼、六神通，亦不離五眼、六神通；五眼、六神通即是法界，法界即是五眼、六神通。 
　　“世尊，法界非如來十力乃至十八佛不共法，亦不離如來十力乃至十八佛不共法；如來十力乃至十八佛不共法即是法界，法界即是如來十力乃至十八佛不共法。 
　　“世尊，法界非無忘失法、恒住舍性，亦不離無忘失法、恒住舍性；無忘失法、恒住舍性即是法界，法界即是無忘失法、恒住舍性。 
　　“世尊，法界非一切智、道相智、一切相智，亦不離一切智、道相智、一切相智；一切智、道相智、一切相智即是法界，法界即是一切智、道相智、一切相智。 
　　“世尊，法界非三十二大士相、八十隨好，亦不離三十二大士相、八十隨好、三十二大士相、八十隨好即是法界，法界即是三十二大士相、八十隨好。 
　　“世尊，法界非預流果乃至獨覺菩提，亦不離預流果乃至獨覺菩提；預流果乃至獨覺菩提即是法界，法界即是預流果乃至獨覺菩提。 
　　“世尊，法界非一切菩薩摩訶薩行、諸佛無上正等菩提，亦不離一切菩薩摩訶薩行、諸佛無上正等菩提；一切菩薩摩訶薩行、諸佛無上正等菩提即是法界，法界即是一切菩薩摩訶薩行、諸佛無上正等菩提。 
　　“世尊，法界非善、非善法，亦不離善、非善法；善、非善法即是法界，法界即是善、非善法。 
　　“世尊，法界非有記、無記法，亦不離有記、無記法；有記、無記法即是法界，法界即是有記、無記法。 
　　“世尊，法界非有漏、無漏法，亦不離有漏、無漏法；有漏、無漏法即是法界，法界即是有漏、無漏法。 
　　“世尊，法界非世間、出世間法，亦不離世間、出世間法；世間、出世間法即是法界，法界即是世間、出世間法。” 
　　“世尊，法界非有為、無為法，亦不離有為、無為法；有為、無為法即是法界，法界即是有為、無為法。” 
　　佛告善現：“如是，如是，如汝所說，真法界中無一切種分別戲論，法界非色、受、想、行、識，亦不離色、受、想、行、識；法界即色、受、想、行、識，色、受、想、行、識即法界；如是乃至法界非有為、無為法，亦不離有為、無為法；法界即有為、無為法，有為、無為法即法界。 
　　“復次，善現，諸菩薩摩訶薩行深般若波羅蜜多時，若見有法離法界者，便非正趣所求無上正等菩提。是故，善現，諸菩薩摩訶薩行深般若波羅蜜多時，不見有法離真法界。 
　　“善現當知，諸菩薩摩訶薩行深般若波羅蜜多時，知一切法即真法界，方便善巧無名相法，為諸有情寄名相說，謂此是色、受、想、行、識，此是眼處乃至意處，此是色處乃至法處，此是眼界乃至意界，此是色界乃至法界，此是眼識界乃至意識界，此是眼觸乃至意觸，此是眼觸為緣所生諸受乃至意觸為緣所生諸受，此是地界乃至識界，此是因緣乃至增上緣，此是從緣所生諸法，此是無明乃至老死，此是善法、非善法，此是有記法、無記法，此是有漏法、無漏法，此是世間法、出世間法，此是有為法、無為法，此是布施波羅蜜多乃至般若波羅蜜多，此是四靜慮、四無量、四無色定，此是四念住乃至八圣道支，此是空、無相、無愿解脫門，此是內空乃至無性自性空，此是真如乃至不思議界，此是苦、集、滅、道圣諦，此是八解脫乃至十遍處，此是凈觀地乃至如來地，此是極喜地乃至法云地，此是一切陀羅尼門、三摩地門，此是五眼、六神通，此是如來十力乃至十八佛不共法，此是無忘失法、恒住舍性，此是一切智、道相智、一切相智，此是三十二大士相、八十隨好，此是預流果乃至獨覺菩提，此是一切菩薩摩訶薩行，此是諸佛無上正等菩提。 
　　“如工幻師或彼弟子，執持少物于眾人前幻作種種異類色相，謂或幻作男女、大小；或復幻作象、馬、牛、羊、駝、驢、雞等種種禽獸；或復幻作城邑、聚落、園林、池沼，種種莊嚴甚可愛樂；或復幻作衣服、飲食、房舍、臥具、花香、瓔珞，種種珍寶、財谷、庫藏；或復幻作無量種類伎樂俳優，令無量人歡娛受樂；或復幻作種種形相令行布施，或令持戒，或令安忍，或令精進，或令習定，或令修慧；或復現生剎帝利大族乃至居士大族；或復幻作諸山、大海、妙高山王、輪圍山等；或復現生四大王眾天乃至他化自在天；或復現生梵眾天乃至色究竟天；或復現生空無邊處天乃至非想非非想處天；或復現作預流、一來、不還、阿羅漢、獨覺；或復現作菩薩摩訶薩，從初發心修行布施波羅蜜多乃至般若波羅蜜多，修行四靜慮、四無量、四無色定，修行四念住乃至八圣道支，修行空、無相、無愿解脫門，學住內空乃至無性自性空，學住真如乃至不思議界，學住苦、集、滅、道圣諦，趣入菩薩正性離生，修行極喜地乃至法云地，引發種種殊勝神通，放大光明照諸世界，成熟有情、嚴凈佛土，游戲一切靜慮、解脫、等持、等至、諸陀羅尼及三摩地，修行種種諸佛功德；或復幻作如來形像，具三十二大丈夫相，八十隨好圓滿莊嚴，成就十力、四無所畏、四無礙解、大慈、大悲、大喜、大舍、十八佛不共法、無忘失法、恒住舍性、一切智、道相智、一切相智等無量無邊不可思議殊勝功德。 
　　“善現，如是幻師或彼弟子為惑他故，在眾人前幻作此等諸幻化事，其中無智男女大小見是事已，咸驚嘆言：‘奇哉！此人妙解眾伎，能作種種甚希有事，乃至能作如來之身，相好莊嚴具諸功德，令眾歡樂自顯伎能。’其中有智見此事已，作是思惟：‘甚為神異！如何此人能現是事，其中雖無實事可得，而令愚人迷謬歡悅，于無實物起實物想！’唯有智者了達皆空，雖有見聞而無執著。  
大般若波羅蜜多經卷第四百七十三 第二分善達品第七十七之三  
　　“如是，善現，諸菩薩摩訶薩行深般若波羅蜜多時，雖不見法界離諸法有，不見諸法離法界有，不見有情及彼施設實事可得，而能發生方便善巧，自修行六波羅蜜多，亦勸他修行六波羅蜜多，無倒稱揚修行六波羅蜜多法，歡喜贊嘆修行六波羅蜜多者；自受持十善業道，亦勸他受持十善業道，無倒稱揚受持十善業道法，歡喜贊嘆受持十善業道者；自受持五戒，亦勸他受持五戒，無倒稱揚受持五戒法，歡喜贊嘆受持五戒者；自受持八戒，亦勸他受持八戒，無倒稱揚受持八戒法，歡喜贊嘆受持八戒者；自受持出家戒，亦勸他受持出家戒，無倒稱揚受持出家戒法，歡喜贊嘆受持出家戒者；自修行四靜慮，亦勸他修行四靜慮，無倒稱揚修行四靜慮法，歡喜贊嘆修行四靜慮者；自修行四無量，亦勸他修行四無量，無倒稱揚修行四無量法，歡喜贊嘆修行四無量者；自修行四無色定，亦勸他修行四無色定，無倒稱揚修行四無色定法，歡喜贊嘆修行四無色定者；自修行四念住乃至八圣道支，亦勸他修行四念住乃至八圣道支，無倒稱揚修行四念住乃至八圣道支法，歡喜贊嘆修行四念住乃至八圣道支者；自修行空、無相、無愿解脫門，亦勸他修行空、無相、無愿解脫門，無倒稱揚修行空、無相、無愿解脫門法，歡喜贊嘆修行空、無相、無愿解脫門者；自安住內空乃至無性自性空，亦勸他安住內空乃至無性自性空，無倒稱揚安住內空乃至無性自性空法，歡喜贊嘆安住內空乃至無性自性空者；自安住真如乃至不思議界，亦勸他安住真如乃至不思議界，無倒稱揚安住真如乃至不思議界法，歡喜贊嘆安住真如乃至不思議界者；自安住苦、集、滅、道圣諦，亦勸他安住苦、集、滅、道圣諦，無倒稱揚安住苦、集、滅、道圣諦法，歡喜贊嘆安住苦、集、滅、道圣諦者；自修行八解脫，亦勸他修行八解脫，無倒稱揚修行八解脫法，歡喜贊嘆修行八解脫者；自修行八勝處，亦勸他修行八勝處，無倒稱揚修行八勝處法，歡喜贊嘆修行八勝處者；自修行九次第定，亦勸他修行九次第定，無倒稱揚修行九次第定法，歡喜贊嘆修行九次第定者；自修行十遍處，亦勸他修行十遍處，無倒稱揚修行十遍處法，歡喜贊嘆修行十遍處者；自修行菩薩十地，亦勸他修行菩薩十地，無倒稱揚修行菩薩十地法，歡喜贊嘆修行菩薩十地者；自修行一切陀羅尼門，亦勸他修行一切陀羅尼門，無倒稱揚修行一切陀羅尼門法，歡喜贊嘆修行一切陀羅尼門者；自修行一切三摩地門，亦勸他修行一切三摩地門，無倒稱揚修行一切三摩地門法，歡喜贊嘆修行一切三摩地門者；自圓滿五眼，亦勸他圓滿五眼，無倒稱揚圓滿五眼法，歡喜贊嘆圓滿五眼者；自圓滿六神通，亦勸他圓滿六神通，無倒稱揚圓滿六神通法，歡喜贊嘆圓滿六神通者；自圓滿如來十力，亦勸他圓滿如來十力，無倒稱揚圓滿如來十力法，歡喜贊嘆圓滿如來十力者；自圓滿四無所畏，亦勸他圓滿四無所畏，無倒稱揚圓滿四無所畏法，歡喜贊嘆圓滿四無所畏者；自圓滿四無礙解，亦勸他圓滿四無礙解，無倒稱揚圓滿四無礙解法，歡喜贊嘆圓滿四無礙解者；自圓滿大慈、大悲、大喜、大舍，亦勸他圓滿大慈、大悲、大喜、大舍，無倒稱揚圓滿大慈、大悲、大喜、大舍法，歡喜贊嘆圓滿大慈、大悲、大喜、大舍者；自圓滿十八佛不共法，亦勸他圓滿十八佛不共法，無倒稱揚圓滿十八佛不共法法，歡喜贊嘆圓滿十八佛不共法者；自圓滿無忘失法，亦勸他圓滿無忘失法，無倒稱揚圓滿無忘失法法，歡喜贊嘆圓滿無忘失法者；自圓滿恒住舍性，亦勸他圓滿恒住舍性，無倒稱揚圓滿恒住舍性法，歡喜贊嘆圓滿恒住舍性者；自圓滿一切智，亦勸他圓滿一切智，無倒稱揚圓滿一切智法，歡喜贊嘆圓滿一切智者；自圓滿道相智，亦勸他圓滿道相智，無倒稱揚圓滿道相智法，歡喜贊嘆圓滿道相智者；自圓滿一切相智，亦勸他圓滿一切相智，無倒稱揚圓滿一切相智法，歡喜贊嘆圓滿一切相智者；自圓滿三十二大士相、八十隨好，亦勸他圓滿三十二大士相、八十隨好，無倒稱揚圓滿三十二大士相、八十隨好法，歡喜贊嘆圓滿三十二大士相、八十隨好者。 
　　“善現，若真法界初、中、后際有差別者，則諸菩薩摩訶薩行深般若波羅蜜多時，不能施設方便善巧，為諸有情說真法界，嚴凈佛土、成熟有情，修諸菩薩摩訶薩行，證得無上正等菩提，能盡未來利樂一切；以真法界初、中、后際常無差別，是故菩薩摩訶薩行深般若波羅蜜多時，能善施設方便善巧，為諸有情說真法界，嚴凈佛土、成熟有情，修諸菩薩摩訶薩行，證得無上正等菩提，能盡未來利樂一切。”  第二分實際品第七十八之一  
　　爾時，具壽善現白佛言：“世尊，若諸有情、有情施設俱畢竟不可得，諸菩薩摩訶薩為誰故行甚深般若波羅蜜多？” 
　　佛告善現：“諸菩薩摩訶薩但以實際為量故行甚深般若波羅蜜多。善現當知，若有情際異實際者，諸菩薩摩訶薩則不應行甚深般若波羅蜜多，以有情際不異實際，是故菩薩摩訶薩眾為諸有情行深般若波羅蜜多。復次，善現，諸菩薩摩訶薩行深般若波羅蜜多時，以不壞實際法，安立有情令住實際。” 
　　具壽善現復白佛言：“若有情際即是實際，云何菩薩摩訶薩行深般若波羅蜜多時，以不壞實際法，安立有情令住實際？世尊，若菩薩摩訶薩行深般若波羅蜜多時，安立有情令住實際，則為安立實際令住實際。世尊，若菩薩摩訶薩行深般若波羅蜜多時，安立實際令住實際，則為安立自性令住自性，然理不應安立自性令住自性，云何可說諸菩薩摩訶薩行深般若波羅蜜多時，以不壞實際法，安立有情令住實際？” 
　　佛告善現：“不可安立實際令住實際，亦不可安立自性令住自性，然諸菩薩摩訶薩行深般若波羅蜜多時，有方便善巧故，能安立有情令住實際，而有情際不異實際，有情際與實際無二無二處。” 
　　具壽善現復白佛言：“何等名為諸菩薩摩訶薩方便善巧？諸菩薩摩訶薩行深般若波羅蜜多時，由此方便善巧力故，安立有情令住實際，而能不壞實際之相？” 
　　佛告善現：“諸菩薩摩訶薩行深般若波羅蜜多時，成就如是方便善巧，由此方便善巧力故，安立有情令住布施。既安立已，為說布施前、后、中際無差別相，謂作是言：‘如是布施前、后、中際無不皆空，施者、受者、施所得果亦復皆空，如是一切于實際中都無所有、皆不可得。汝等勿執布施、施者、受者、施果各各有異，汝等若能不執布施、施者、受者、施果各異，所修施福則趣甘露得甘露果，定以甘露而作后邊。’ 
　　“復作是言：‘汝等用此所修布施，勿取色乃至識，勿取眼處乃至意處，勿取色處乃至法處，勿取眼界乃至意界，勿取色界乃至法界，勿取眼識界乃至意識界，勿取眼觸乃至意觸，勿取眼觸為緣所生諸受乃至意觸為緣所生諸受，勿取地界乃至識界，勿取因緣乃至增上緣，勿取從緣所生諸法，勿取無明乃至老死，勿取布施波羅蜜多乃至般若波羅蜜多，勿取四靜慮、四無量、四無色定，勿取四念住乃至八圣道支，勿取空、無相、無愿解脫門，勿取內空乃至無性自性空，勿取真如乃至不思議界，勿取苦、集、滅、道圣諦，勿取八解脫乃至十遍處，勿取凈觀地乃至如來地，勿取極喜地乃至法云地，勿取一切陀羅尼門、三摩地門，勿取五眼、六神通，勿取如來十力乃至十八佛不共法，勿取三十二大士相、八十隨好，勿取無忘失法、恒住舍性，勿取一切智、道相智、一切相智，勿取預流果乃至獨覺菩提，勿取一切菩薩摩訶薩行，勿取諸佛無上正等菩提，勿取善、非善法，勿取有記、無記法，勿取有漏、無漏法，勿取世間、出世間法，勿取有為、無為法。所以者何？一切布施布施性空，一切施者施者性空，一切受者受者性空，一切施果施果性空，空中布施、施者、受者及諸施果皆不可得。何以故？如是諸法差別自性皆畢竟空，畢竟空中如是諸法不可得故。由此諸法不可得故，余所取法亦不可得。’ 
　　“復次，善現，諸菩薩摩訶薩行深般若波羅蜜多時，成就如是方便善巧，由此方便善巧力故，安立有情令住凈戒。既安立已，復作是言：‘汝等今者于諸有情應深慈愍，離斷生命，廣說乃至應離邪見修行正見。所以者何？如是諸法都無自性，汝等不應分別執著。汝等復應如實觀察，何法名生欲斷其命？復以何緣而斷彼命？廣說乃至何法名為所邪見境欲起邪見？復以何緣而起邪見？如是一切自性皆空。’ 
　　“善現，是菩薩摩訶薩行深般若波羅蜜多時，成就如是方便善巧，能善成熟諸有情類，以無量門為說布施及凈戒果俱不可得，令知布施及凈戒果自性皆空。彼既了知所修布施及凈戒果自性空已，能于其中不生執著，由不執著心無散亂，無散亂故能發妙慧，由此妙慧永斷隨眠及諸纏已，入無余依般涅槃界。 
　　“善現，如是依世俗說不依勝義。所以者何？空中無有少法可得，若已涅槃、若當涅槃、若今涅槃、若涅槃者、若由此故得般涅槃，如是一切都無所有、皆畢竟空，畢竟空性即是涅槃，離此涅槃無別有法。 
　　“復次，善現，諸菩薩摩訶薩行深般若波羅蜜多時，成就如是方便善巧，由此方便善巧力故，見諸有情心多瞋忿，深生慈愍方便教誡，作如是言：‘汝等今者應修安忍樂安忍法，調伏其心受安忍行。汝所瞋法自性皆空，云何于中而生瞋忿？汝等復應如實觀察，我由何法而生瞋忿？誰能瞋忿？瞋忿于誰？如是諸法皆本性空，本性空法未曾不空。如是空性非佛所作，非菩薩作，非獨覺作，非聲聞作，亦非天、龍、諸神、藥叉、健達縛、阿素洛、揭路荼、緊捺洛、莫呼洛伽、人非人作，亦非四大王眾天乃至他化自在天作，亦非梵眾天乃至色究竟天作，亦非空無邊處天乃至非想非非想處天作。汝等復應如實觀察，如是瞋忿由何而生？為屬于誰？復于誰起？當獲何果？現得何利？是一切法皆本性空，非空性中有所瞋忿，故應安忍以自饒益。’ 
　　“如是，善現，諸菩薩摩訶薩行深般若波羅蜜多時，成就最勝方便善巧，安立有情于性空理、性空因果，漸以無上正等菩提示現、勸導、贊勵、慶喜，令善安住速能證得。善現，如是依世俗說不依勝義。所以者何？本性空中能得、所得、得處、得時一切非有。善現當知，是名實際本性空理。諸菩薩摩訶薩為欲饒益諸有情故，依此實際本性空理行深般若波羅蜜多，不得有情及彼施設。何以故？善現，以一切法離有情故，有情離故法不可得，法及有情相待立故。 
　　“復次，善現，諸菩薩摩訶薩行深般若波羅蜜多時，成就如是方便善巧，由此方便善巧力故，見諸有情身心懈怠退失精進，方便勸導令其發起身心精進修諸善法，作如是言：‘諸善男子，應深信受本性空中無懈怠法、無懈怠者、無懈怠處、無懈怠時、無由此法發生懈怠，如是一切本性皆空不越空理。汝等應發身心精進，舍諸懈怠勤修善法，謂修布施波羅蜜多乃至般若波羅蜜多，若修四靜慮、四無量、四無色定，若修四念住乃至八圣道支，若修空、無相、無愿解脫門，若住內空乃至無性自性空，若住真如乃至不思議界，若住苦、集、滅、道圣諦，若修八解脫乃至十遍處，若修凈觀地乃至如來地，若修極喜地乃至法云地，若修一切陀羅尼門、三摩地門，若修五眼、六神通，若修如來十力乃至十八佛不共法，若修三十二大士相、八十隨好，若修無忘失法、恒住舍性，若修一切智、道相智、一切相智，若修預流果乃至獨覺菩提，若修一切菩薩摩訶薩行，若修諸佛無上正等菩提，若修諸余無量佛法，應勤精進勿生懈怠，若生懈怠受苦無窮。諸善男子，是一切法皆本性空無諸障礙，汝等應觀本性空理，無障礙中無懈怠法無懈怠者，此處時緣亦不可得。 
　　“如是，善現，諸菩薩摩訶薩行深般若波羅蜜多時，成就殊勝方便善巧，安立有情，令住諸法本性空理，雖令安住而無二想。所以者何？本性空理無二無別，非無二法可于其中而作二想。 
　　“復次，善現，是菩薩摩訶薩行深般若波羅蜜多，依本性空教誡教授諸有情類令勤修學，謂作是言：‘諸善男子，汝于善法當勤精進。若修布施波羅蜜多乃至般若波羅蜜多時，于此諸法不應思惟二不二相；若修四靜慮、四無量、四無色定時，于此諸法不應思惟二不二相；若修四念住乃至八圣道支時，于此諸法不應思惟二不二相；若修空無相無愿解脫門時，于此諸法不應思惟二不二相；若住內空乃至無性自性空時，于此諸法不應思惟二不二相；若住真如乃至不思議界時，于此諸法不應思惟二不二相；若住苦、集、滅、道圣諦時，于此諸法不應思惟二不二相；若修八解脫乃至十遍處時，于此諸法不應思惟二不二相；若修凈觀地乃至如來地時，不應思惟二不二相；若修極喜地乃至法云地時，于此諸法不應思惟二不二相；若修一切陀羅尼門、三摩地門時，于此諸法不應思惟二不二相；若修五眼、六神通時，于此諸法不應思惟二不二相；若修如來十力乃至十八佛不共法時，于此諸法不應思惟二不二相；若修三十二大士相、八十隨好時，于此諸法不應思惟二不二相；若修無忘失法、恒住舍性時，于此諸法不應思惟二不二相；若修一切智、道相智、一切相智時，于此諸法不應思惟二不二相；若修預流果乃至獨覺菩提時，于此諸法不應思惟二不二相；若修一切菩薩摩訶薩行、諸佛無上正等菩提時，于此諸法不應思惟二不二相；若修諸余無量佛法時，于此諸法不應思惟二不二相。何以故？善男子，如是諸法皆本性空，本性空理不應思惟二不二故。’ 
　　“如是，善現，諸菩薩摩訶薩行深般若波羅蜜多，成就殊勝方便善巧，行菩薩行成熟有情。諸有情類既成熟已，隨其所應漸次安立，或令住預流果，或令住一來果，或令住不還果，或令住阿羅漢果，或令住獨覺菩提，或令住菩薩勝位，或令住無上正等菩提。 
　　“復次，善現，諸菩薩摩訶薩行深般若波羅蜜多時，成就如是方便善巧。由此方便善巧力故，見諸有情心多散亂，于諸欲境不攝諸根，發起種種不寂靜業，見已方便令入勝定，謂作是言：‘來，善男子，汝應修習勝三摩地，勿起散亂及勝定想。所以者何？是一切法皆本性空，本性空中無法可得可名散亂或名一心。汝等若能住此勝定，所作善事皆速成滿，亦隨所欲住本性空。何等名為所作善事？謂起勝凈身語意業。若修布施波羅蜜多乃至般若波羅蜜多，若修四念住乃至八圣道支，若修空、無相、無愿解脫門，若住內空乃至無性自性空，若住真如乃至不思議界，若住苦、集、滅、道圣諦，若修四靜慮、四無量、四無色定，若修八解脫乃至十遍處，若修凈觀地乃至如來地，若趣菩薩正性離生，若修極喜地乃至法云地，若修一切陀羅尼門、三摩地門，若修五眼、六神通，若修如來十力乃至十八佛不共法，若修三十二大士相、八十隨好，若修無忘失法、恒住舍性，若修一切智、道相智、一切相智，若修聲聞道、獨覺道、菩薩道、如來道，若修預流果乃至獨覺菩提，若修菩薩摩訶薩行及佛無上正等菩提，若成熟有情嚴凈佛土，如是一切勝凈善法，由勝定力皆速成辦，及隨所愿住本性空。’ 
　　“如是，善現，諸菩薩摩訶薩行深般若波羅蜜多，方便善巧，從初發心乃至究竟，求作善利常無間斷，為欲利樂諸有情故，從一佛土至一佛土，親近供養諸佛世尊，于諸佛所聽受正法，舍身受身經無量劫，乃至無上正等菩提，于其中間終不忘失。是菩薩摩訶薩得陀羅尼諸根無減。所以者何？是菩薩摩訶薩恒具善修一切智智，諸有所作能善思惟。由具善修一切智智，諸有所作能善思惟，于一切道悉能修習，謂聲聞道，若獨覺道，若菩薩道，若諸佛道，若勝天道，若勝人道，若諸菩薩勝神通道。是菩薩摩訶薩由住殊勝神通道故，常作有情諸利樂事，雖經諸趣生死輪回，而勝神通常無退減，由無退減異熟神通，常作自他勝饒益事。 
　　“如是，善現，諸菩薩摩訶薩行深般若波羅蜜多，住本性空方便善巧，能善利樂諸有情類，疾證無上正等菩提。 
　　“復次，善現，諸菩薩摩訶薩行深般若波羅蜜多時，成就如是方便善巧。由此方便善巧力故住本性空，見諸有情智慧薄少，愚癡顛倒造諸惡業，方便引入甚深般若波羅蜜多，作如是言：‘來，善男子，應修般若波羅蜜多，觀一切法本性空寂。汝等若能修此般若波羅蜜多，觀一切法本性空寂，諸所修行身語意業，皆趣甘露得甘露果，定以甘露而作后邊。諸善男子，是一切法皆本性空，本性空中有情及法雖不可得，而所修行亦無退失。何以故？善男子，本性空理非增非減，本性空中亦無增減法。所以者何？本性空理無性為性，離諸分別絕諸戲論，故于此中無增減法，由此所作亦無退失。是故汝等，應修般若波羅蜜多，觀本性空作所應作。’ 
　　“如是，善現，諸菩薩摩訶薩行深般若波羅蜜多，方便善巧教誡教授諸有情類，令入般若波羅蜜多，住本性空修諸善業。善現，是菩薩摩訶薩如是教誡教授有情常無懈廢，謂自常行十善業道，亦勸他常行十善業道；自常受持五近事戒，亦勸他常受持五近事戒；自常受持八近住戒，亦勸他常受持八近住戒；自常受持出家戒，亦勸他常受持出家戒；自常修行四靜慮、四無量、四無色定，亦勸他常修行四靜慮、四無量、四無色定；自常修行四念住乃至八圣道支，亦勸他常修行四念住乃至八圣道支；自常修行空、無相、無愿解脫門，亦勸他常修行空、無相、無愿解脫門；自常修行布施波羅蜜多乃至般若波羅蜜多，亦勸他常修行布施波羅蜜多乃至般若波羅蜜多；自常安住內空乃至無性自性空，亦勸他常安住內空乃至無性自性空；自常安住真如乃至不思議界，亦勸他常安住真如乃至不思議界；自常安住苦、集、滅、道圣諦，亦勸他常安住苦、集、滅、道圣諦；自常修行八解脫乃至十遍處，亦勸他常修行八解脫乃至十遍處；自常修行諸菩薩地，亦勸他常修行諸菩薩地；自常修行一切陀羅尼門、三摩地門，亦勸他常修行一切陀羅尼門、三摩地門；自常修學五眼、六神通，亦勸他常修學五眼、六神通；自常修學如來十力乃至十八佛不共法，亦勸他常修學如來十力乃至十八佛不共法；自常修學三十二大士相、八十隨好，亦勸他常修學三十二大士相、八十隨好；自常修學無忘失法、恒住舍性，亦勸他常修學無忘失法、恒住舍性；自常修學一切智、道相智、一切相智，亦勸他常修學一切智、道相智、一切相智；自常發起預流果智乃至獨覺菩提智，而不住預流果乃至獨覺菩提，亦勸他常發起預流果智乃至獨覺菩提智，或令住預流果乃至獨覺菩提；自常發起諸菩薩摩訶薩行，亦勸他常發起諸菩薩摩訶薩行；自常發起諸佛無上正等菩提道，亦勸他常發起諸佛無上正等菩提道。 
　　“如是，善現，諸菩薩摩訶薩行深般若波羅蜜多時，方便善巧自修善業常無懈廢，教誡教授諸有情類，令修善業常無懈廢。善現，是名諸菩薩摩訶薩行深般若波羅蜜多時方便善巧。由此方便善巧力故，安立有情于實際中，而能不壞實際之相。”  
　　爾時，具壽善現白佛言：“世尊，若一切法皆本性空，本性空中有情及法俱不可得，由此于中亦無非法，云何菩薩摩訶薩為有情類求證無上正等菩提，欲盡未來常作饒益？” 
　　佛告善現：“如是，如是，如汝所說，諸所有法皆本性空，本性空中有情及法俱不可得，由此于中亦無非法。善現當知，若一切法非本性空，諸菩薩摩訶薩行深般若波羅蜜多時，不應安住本性空理求證無上正等菩提，為饒益有情說本性空法；以一切法皆本性空，是故菩薩摩訶薩行深般若波羅蜜多時，住一切法本性空理求證無上正等菩提，為饒益有情說本性空法。” 
　　“善現，何等諸法本性皆空而諸菩薩摩訶薩行深般若波羅蜜多時，如實了知本性空已，住本性空為他說法？善現，色乃至識本性皆空，眼處乃至意處本性皆空，色處乃至法處本性皆空，眼界乃至意界本性皆空，色界乃至法界本性皆空，眼識界乃至意識界本性皆空，眼觸乃至意觸本性皆空，眼觸為緣所生諸受乃至意觸為緣所生諸受本性皆空，地界乃至識界本性皆空，因緣乃至增上緣本性皆空，從緣所生諸法本性皆空，無明乃至老死本性皆空，布施波羅蜜多乃至般若波羅蜜多本性皆空，四靜慮、四無量、四無色定本性皆空，四念住乃至八圣道支本性皆空，空、無相、無愿解脫門本性皆空，內空乃至無性自性空本性皆空，真如乃至不思議界本性皆空，苦、集、滅、道圣諦本性皆空，八解脫乃至十遍處本性皆空，凈觀地乃至如來地本性皆空，極喜地乃至法云地本性皆空，一切陀羅尼門、三摩地門本性皆空，五眼、六神通本性皆空，如來十力乃至十八佛不共法本性皆空，三十二大士相、八十隨好本性皆空，無忘失法、恒住舍性本性皆空，一切智、道相智、一切相智本性皆空，預流果乃至獨覺菩提本性皆空，一切菩薩摩訶薩行本性皆空，諸佛無上正等菩提本性皆空，永斷一切煩惱習氣相續本性皆空。諸菩薩摩訶薩行深般若波羅蜜多時，如實了知色等諸蘊，乃至永斷一切煩惱習氣相續，本性空已住本性空，為諸有情宣說如是本性空法。 
　　“復次，善現，若內空性本性不空，若外空、內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空性亦本性不空者，則諸菩薩摩訶薩行深般若波羅蜜多時，不應為諸有情說一切法皆本性空。若作是說壞本性空，然本性空理不可壞，非常非斷。所以者何？本性空理無方無處，無所從來，亦無所去。如是空理亦名法住，此中無法，無聚無散，無減無增，無生無滅，無凈無不凈，是一切法本所住性。諸菩薩摩訶薩安住其中，求趣無上正等菩提，不見有法有所求趣，不見有法無所求趣，以一切法都無所住故名法住。諸菩薩摩訶薩安住此中，行深般若波羅蜜多，見一切法本性空已，定于無上正等菩提得不退轉。所以者何？是菩薩摩訶薩不見有法能為障礙，見一切法無障礙故，便于無上正等菩提不生疑惑故不退轉。 
　　“復次，善現，諸菩薩摩訶薩住一切法本性空中，觀本性空都無所得，謂我、有情、命者、生者、養者、士夫、補特伽羅、意生、儒童、作者、受者、知者、見者皆不可得，色乃至識亦不可得，眼處乃至意處亦不可得，色處乃至法處亦不可得，眼界乃至意界亦不可得，色界乃至法界亦不可得，眼識界乃至意識界亦不可得，眼觸乃至意觸亦不可得，眼觸為緣所生諸受乃至意觸為緣所生諸受亦不可得，地界乃至識界亦不可得，因緣乃至增上緣亦不可得，從緣所生諸法亦不可得，無明乃至老死亦不可得，布施波羅蜜多乃至般若波羅蜜多亦不可得，內空乃至無性自性空亦不可得，真如乃至不思議界亦不可得，苦、集、滅、道圣諦亦不可得，四念住乃至八圣道支亦不可得，四靜慮、四無量、四無色定亦不可得，八解脫乃至十遍處亦不可得，空、無相、無愿解脫門亦不可得，凈觀地乃至如來地亦不可得，極喜地乃至法云地亦不可得，一切陀羅尼門、三摩地門亦不可得，五眼、六神通亦不可得，如來十力乃至十八佛不共法亦不可得，無忘失法、恒住舍性亦不可得，一切智、道相智、一切相智亦不可得，預流果乃至獨覺菩提亦不可得，一切菩薩摩訶薩行亦不可得，諸佛無上正等菩提亦不可得，善法、非善法亦不可得，有記法、無記法亦不可得，有漏法、無漏法亦不可得，世間法、出世間法亦不可得，有為法、無為法亦不可得，三十二大士相、八十隨好亦不可得。  
大般若波羅蜜多經卷第四百七十四 第二分實際品第七十八之二  
　　“善現當知，如有如來、應、正等覺化作四眾，所謂苾芻、苾芻尼、鄔波索迦、鄔波斯迦，假使化佛或經一劫或一劫余為彼四眾宣說正法，于意云何？如是化眾頗有能得或預流果、或一來果、或不還果、或阿羅漢果、或獨覺菩提，或得無上正等菩提記不？” 
　　善現對曰：“不也，世尊。何以故？是諸化眾都無實事，非無實法可有得果、可得受記。” 
　　佛告善現：“諸法亦爾，皆本性空都無實事，于中何等菩薩摩訶薩為何等有情說何等法，可令證得或預流果、或一來果、或不還果、或阿羅漢果、或獨覺菩提，或得受無上正等菩提記？ 
　　“善現當知，諸菩薩摩訶薩雖為有情宣說空法，而諸有情實不可得，哀愍彼墮顛倒法故，撥濟令住無顛倒法。無顛倒者謂無分別，無分別者無顛倒故，若有分別則有顛倒，彼等流故。 
　　“善現當知，顛倒即是無顛倒法，無顛倒中無我、無有情，廣說乃至無知者、無見者，亦無色、受、想、行、識，亦無眼處乃至意處，亦無色處乃至法處，亦無眼界乃至意界，亦無色界乃至法界，亦無眼識界乃至意識界，亦無眼觸乃至意觸，亦無眼觸為緣所生諸受乃至意觸為緣所生諸受，亦無地界乃至識界，亦無因緣乃至增上緣，亦無從緣所生諸法，亦無無明乃至老死，亦無布施波羅蜜多乃至般若波羅蜜多，亦無內空乃至無性自性空，亦無真如乃至不思議界，亦無苦、集、滅、道圣諦，亦無四念住乃至八圣道支，亦無四靜慮、四無量、四無色定，亦無八解脫乃至十遍處，亦無空、無相、無愿解脫門，亦無凈觀地乃至如來地，亦無極喜地乃至法云地，亦無一切陀羅尼門、三摩地門，亦無五眼、六神通，亦無如來十力乃至十八佛不共法，亦無三十二大士相、八十隨好，亦無無忘失法、恒住舍性，亦無一切智、道相智、一切相智，亦無預流果乃至獨覺菩提，亦無一切菩薩摩訶薩行，亦無諸佛無上正等菩提。 
　　“善現，此無所有即本性空，諸菩薩摩訶薩行深般若波羅蜜多時，安住此中見諸有情墮顛倒想，方便善巧令得解脫，謂令解脫無我我想、無有情有情想，廣說乃至無知者知者想、無見者見者想，亦令解脫無常常想、無樂樂想、無我我想、不凈凈想，亦令解脫無色、受、想、行、識色、受、想、行、識想，亦令解脫無眼處乃至意處眼處乃至意處想，亦令解脫無色處乃至法處色處乃至法處想，亦令解脫無眼界乃至意界眼界乃至意界想，亦令解脫無色界乃至法界色界乃至法界想，亦令解脫無眼識界乃至意識界眼識界乃至意識界想，亦令解脫無眼觸乃至意觸眼觸乃至意觸想，亦令解脫無眼觸為緣所生諸受乃至意觸為緣所生諸受眼觸為緣所生諸受乃至意觸為緣所生諸受想，亦令解脫無地界乃至識界地界乃至識界想，亦令解脫無因緣乃至增上緣因緣乃至增上緣想，亦令解脫無從緣所生諸法從緣所生諸法想，亦令解脫無無明乃至老死無明乃至老死想，亦令解脫無布施波羅蜜多乃至般若波羅蜜多布施波羅蜜多乃至般若波羅蜜多想，亦令解脫無內空乃至無性自性空內空乃至無性自性空想，亦令解脫無真如乃至不思議界真如乃至不思議界想，亦令解脫無苦、集、滅、道圣諦苦、集、滅、道圣諦想，亦令解脫無四念住乃至八圣道支四念住乃至八圣道支想，亦令解脫無四靜慮、四無量、四無色定四靜慮、四無量、四無色定想，亦令解脫無八解脫乃至十遍處八解脫乃至十遍處想，亦令解脫無空、無相、無愿解脫門空、無相、無愿解脫門想，亦令解脫無凈觀地乃至如來地凈觀地乃至如來地想，亦令解脫無極喜地乃至法云地極喜地乃至法云地想，亦令解脫無一切陀羅尼門、三摩地門一切陀羅尼門、三摩地門想，亦令解脫無五眼、六神通五眼、六神通想，亦令解脫無如來十力乃至十八佛不共法如來十力乃至十八佛不共法想，亦令解脫無三十二大士相、八十隨好三十二大士相、八十隨好想，亦令解脫無無忘失法、恒住舍性無忘失法、恒住舍性想，亦令解脫無一切智、道相智、一切相智一切智、道相智、一切相智想，亦令解脫無預流果乃至獨覺菩提預流果乃至獨覺菩提想，亦令解脫無一切菩薩摩訶薩行一切菩薩摩訶薩行想，亦令解脫無諸佛無上正等菩提諸佛無上正等菩提想，亦令解脫五取蘊等諸有漏法，亦令解脫四念住等諸無漏法。所以者何？四念住等諸無漏法，非如勝義無生無滅、無相無為、無戲論無分別，是故亦應解脫。彼法真勝義者即本性空，此本性空即是諸佛所證無上正等菩提。 
　　“善現當知，此中無我乃至見者可得，亦無色乃至識可得，亦無眼處乃至意處可得，亦無色處乃至法處可得，亦無眼界乃至意界可得，亦無色界乃至法界可得，亦無眼識界乃至意識界可得，亦無眼觸乃至意觸可得，亦無眼觸為緣所生諸受乃至意觸為緣所生諸受可得，亦無地界乃至識界可得，亦無因緣乃至增上緣可得，亦無從緣所生諸法可得，亦無無明乃至老死可得，亦無布施波羅蜜多乃至般若波羅蜜多可得，亦無內空乃至無性自性空可得，亦無真如乃至不思議界可得，亦無苦、集、滅、道圣諦可得，亦無四念住乃至八圣道支可得，亦無四靜慮、四無量、四無色定可得，亦無八解脫乃至十遍處可得，亦無空、無相、無愿解脫門可得，亦無凈觀地乃至如來地可得，亦無極喜地乃至法云地可得，亦無一切陀羅尼門、三摩地門可得，亦無五眼、六神通可得，亦無如來十力乃至十八佛不共法可得，亦無三十二大士相、八十隨好可得，亦無無忘失法、恒住舍性可得，亦無一切智、道相智、一切相智可得，亦無預流果乃至獨覺菩提可得，亦無一切菩薩摩訶薩行可得，亦無諸佛無上正等菩提可得。 
　　“善現當知，諸菩薩摩訶薩不為無上正等菩提道故求趣無上正等菩提，但為諸法本性空故求趣無上正等菩提。是本性空前、后、中際常本性空，未曾不空。諸菩薩摩訶薩住本性空波羅蜜多，為欲度脫諸有情類執有情想及法想故行道相智。是菩薩摩訶薩行道相智時，即得一切道，謂聲聞道、若獨覺道、若菩薩道、若諸佛道。 
　　“善現當知，是菩薩摩訶薩于一切道得圓滿已，便能成熟所化有情，亦能嚴凈所求佛土，留諸壽行趣證無上正等菩提；既證無上正等菩提，能令佛眼常無斷壞。何謂佛眼？謂本性空。過去、未來、現在諸佛住十方界為諸有情宣說正法，無不皆以此本性空而為佛眼。 
　　“善現當知，定無諸佛離本性空而出世者，諸佛出世無不皆說本性空義，所化有情要聞佛說本性空理，乃入圣道得圣道果，離本性空無別方便。 
　　“是故，善現，諸菩薩摩訶薩欲證無上正等菩提，應正安住本性空理，修行六種波羅蜜多及余菩薩摩訶薩行。若正安住本性空理，修行六種波羅蜜多及余菩薩摩訶薩行，終不退失一切智智，常能利樂一切有情。”  
　　爾時，具壽善現白佛言：“世尊，諸菩薩摩訶薩甚為希有，雖行一切法皆本性空，而于本性空常無失壞，謂不執色乃至識異本性空，亦不執眼處乃至意處異本性空，亦不執色處乃至法處異本性空，亦不執眼界乃至意界異本性空，亦不執色界乃至法界異本性空，亦不執眼識界乃至意識界異本性空，亦不執眼觸乃至意觸異本性空，亦不執眼觸為緣所生諸受乃至意觸為緣所生諸受異本性空，亦不執地界乃至識界異本性空，亦不執因緣乃至增上緣異本性空，亦不執從緣所生諸法異本性空，亦不執無明乃至老死異本性空，亦不執布施波羅蜜多乃至般若波羅蜜多異本性空，亦不執內空乃至無性自性空異本性空，亦不執真如乃至不思議界異本性空，亦不執苦、集、滅、道圣諦異本性空，亦不執四念住乃至八圣道支異本性空，亦不執四靜慮、四無量、四無色定異本性空，亦不執八解脫乃至十遍處異本性空，亦不執空、無相、無愿解脫門異本性空，亦不執凈觀地乃至如來地異本性空，亦不執極喜地乃至法云地異本性空，亦不執一切陀羅尼門、三摩地門異本性空，亦不執五眼、六神通異本性空，亦不執如來十力乃至十八佛不共法異本性空，亦不執三十二大士相、八十隨好異本性空，亦不執無忘失法、恒住舍性異本性空，亦不執一切智、道相智、一切相智異本性空，亦不執預流果乃至獨覺菩提異本性空，亦不執一切菩薩摩訶薩行異本性空，亦不執諸佛無上正等菩提異本性空。 
　　“世尊，色即是本性空，本性空即是色，如是乃至諸佛無上正等菩提即是本性空，本性空即是諸佛無上正等菩提。” 
　　佛告善現：“如是，如是，如汝所說，諸菩薩摩訶薩甚為希有，雖行一切法皆本性空，而于本性空常無失壞。 
　　“善現當知，色不異本性空，本性空不異色，色即是本性空，本性空即是色，如是乃至諸佛無上正等菩提不異本性空，本性空不異諸佛無上正等菩提，諸佛無上正等菩提即是本性空，本性空即是諸佛無上正等菩提。 
　　“善現當知，若色異本性空，本性空異色，色非本性空，本性空非色，如是乃至諸佛無上正等菩提異本性空，本性空異諸佛無上正等菩提，諸佛無上正等菩提非本性空，本性空非諸佛無上正等菩提者，則諸菩薩摩訶薩行深般若波羅蜜多時，不應觀一切法皆本性空，亦不應能證得一切智智；以色不異本性空，本性空不異色，色即是本性空，本性空即是色，如是乃至諸佛無上正等菩提不異本性空，本性空不異諸佛無上正等菩提，諸佛無上正等菩提即是本性空，本性空即是諸佛無上正等菩提故，諸菩薩摩訶薩行深般若波羅蜜多時，觀一切法皆本性空，而能證得一切智智。所以者何？離本性空無有一法是實、是常、可壞、可斷，本性空中亦無一法是實、是常、可壞、可斷，但諸愚夫迷謬顛倒起別異想，謂分別色異本性空，或分別受、想、行、識異本性空，如是乃至或分別一切菩薩摩訶薩行異本性空，或分別諸佛無上正等菩提異本性空。是諸愚夫分別諸法與本性空有差別故，不如實知色，不如實知受、想、行、識；由不知故便執著色，執著受、想、行、識；由執著故便于色計我、我所，于受、想、行、識計我、我所；由妄計故著內外物，受后身色、受、想、行、識，由此不能解脫諸趣生老病死愁憂苦惱，往來三有輪轉無窮。 
　　“由此因緣，諸菩薩摩訶薩住本性空波羅蜜多，行深般若波羅蜜多，不執受色，亦不壞色若空不空；不執受受、想、行、識，亦不壞受、想、行、識若空不空；如是乃至不執受一切菩薩摩訶薩行，亦不壞一切菩薩摩訶薩行若空若不空；不執受諸佛無上正等菩提，亦不壞諸佛無上正等菩提若空若不空。所以者何？色不壞空，空不壞色，謂此是色，此是空；受、想、行、識不壞空，空不壞受、想、行、識，謂此是受、想、行、識，此是空；如是乃至一切菩薩摩訶薩行不壞空，空不壞一切菩薩摩訶薩行，謂此是一切菩薩摩訶薩行，此是空；諸佛無上正等菩提不壞空，空不壞諸佛無上正等菩提，謂此是諸佛無上正等菩提，此是空。譬如虛空不壞虛空，內虛空界不壞外虛空界，外虛空界不壞內虛空界。如是，善現，色不壞空，空不壞色；受、想、行、識不壞空，空不壞受、想、行、識。所以者何？如是諸法俱無自性，不可分別，謂此是空，此是不空。如是乃至一切菩薩摩訶薩行不壞空，空不壞一切菩薩摩訶薩行；諸佛無上正等菩提不壞空，空不壞諸佛無上正等菩提。所以者何？如是諸法俱無自性，不可分別，謂此是空，此是不空。”  
　　爾時，具壽善現白佛言：“世尊，若一切法皆本性空，都無差別，諸菩薩摩訶薩為住何處發趣無上正等菩提？諸佛無上正等菩提無二行相，非二行相能證無上正等菩提，惟愿世尊哀愍為說！” 
　　佛告善現：“如是，如是，如汝所說，諸佛無上正等菩提無二行相，非二行相能證無上正等菩提。所以者何？菩提無二亦無分別，若于菩提行于二相有分別者，必不能證所求無上正等菩提。 
　　“善現當知，諸菩薩摩訶薩不于菩提行于二相，亦不分別，都無所住，發趣無上正等菩提。諸菩薩摩訶薩于一切法不行二相，亦不分別，都無所行，則能證得所求無上正等菩提。 
　　“善現當知，諸菩薩摩訶薩所求無上正等菩提，非行二相而能證得。諸菩薩摩訶薩所有菩提都無所行，謂不于色行，亦不于受、想、行、識行，如是乃至不于一切菩薩摩訶薩行行，亦不于諸佛無上正等菩提行。所以者何？諸菩薩摩訶薩所有菩提，不緣名聲執我、我所，謂不作是念：‘我行于色，我行于受、想、行、識。’如是乃至不作是念：‘我行于一切菩薩摩訶薩行，我行于諸佛無上正等菩提。’ 
　　“復次，善現，諸菩薩摩訶薩所有菩提，非取故行，非舍故行。” 
　　具壽善現白佛言：“世尊，若菩薩摩訶薩所有菩提，非取故行，非舍故行，諸菩薩摩訶薩所有菩提當何處行？” 
　　佛告善現：“于意云何？如來化身所有菩提當何處行？為取故行？為舍故行？” 
　　善現對曰：“不也，世尊。如來化身實無所有，如何可說所有菩提有所行處若取、若舍？” 
　　佛告善現：“于意云何？諸阿羅漢夢中菩提當何處行？為取故行？為舍故行？” 
　　善現對曰：“不也，世尊。諸阿羅漢諸漏永盡，惛沉睡眠蓋纏俱滅，畢竟無夢，云何當有夢中菩提有所行處若取、若舍？” 
　　佛告善現：“如是，如是，如汝所說，諸阿羅漢畢竟無夢，惛沉睡眠分別盡故。諸菩薩摩訶薩行深般若波羅蜜多，所有菩提亦復如是，非取故行，非舍故行，都無行處，達一切法本性空故。” 
　　具壽善現復白佛言：“若菩薩摩訶薩行深般若波羅蜜多所有菩提，非取故行，非舍故行，都無行處，謂不行于色，亦不行于受、想、行、識，如是乃至不行于一切菩薩摩訶薩行，亦不行于諸佛無上正等菩提者，豈不菩薩摩訶薩為欲饒益諸有情故，不行布施波羅蜜多乃至般若波羅蜜多，不行內空乃至無性自性空，不行真如乃至不思議界，不行苦、集、滅、道圣諦，不行四念住乃至八圣道支，不行四靜慮、四無量、四無色定，不行八解脫乃至十遍處，不行空、無相、無愿解脫門，不行極喜地乃至法云地，不行一切陀羅尼門、三摩地門，不行五眼、六神通，不行如來十力乃至十八佛不共法，不行三十二大士相、八十隨好，不行無忘失法、恒住舍性，不行一切智、道相智、一切相智，不住菩薩殊勝神通成熟有情、嚴凈佛土，而得無上正等菩提？” 
　　佛告善現：“諸菩薩摩訶薩所有菩提雖無行處，而諸菩薩摩訶薩為欲饒益諸有情故，要行布施波羅蜜多乃至般若波羅蜜多，如是乃至要行一切智、道相智、一切相智，要住菩薩殊勝神通成熟有情、嚴凈佛土，乃得無上正等菩提。” 
　　具壽善現復白佛言：“諸菩薩摩訶薩所有菩提若無行處，將無菩薩摩訶薩為欲饒益諸有情故，不住布施波羅蜜多乃至般若波羅蜜多久修令滿，如是乃至不住一切智、道相智、一切相智久修令滿，不住菩薩殊勝神通成熟有情、嚴凈佛土久修令滿，而得無上正等菩提？” 
　　佛告善現：“諸菩薩摩訶薩所有菩提雖無行處，而諸菩薩摩訶薩為欲饒益諸有情故，要住布施波羅蜜多乃至般若波羅蜜多久修令滿，如是乃至要住一切智、道相智、一切相智久修令滿，要住菩薩殊勝神通成熟有情、嚴凈佛土久修令滿，乃得無上正等菩提。善現當知，若菩薩摩訶薩修諸善根未總圓滿，終不能得所求無上正等菩提。 
　　“善現當知，若菩薩摩訶薩欲得無上正等菩提，應住色本性空，應住受、想、行、識本性空，如是乃至應住一切菩薩摩訶薩行本性空，應住諸佛無上正等菩提本性空，應住一切法本性空，應住一切有情本性空，修行布施波羅蜜多乃至般若波羅蜜多令得圓滿，如是乃至修行一切智、道相智、一切相智令得圓滿，修行菩薩殊勝神通成熟有情、嚴凈佛土令圓滿已，便得無上正等菩提。 
　　“善現當知，是一切法本性空理及諸有情本性空理，最極寂靜，無有少法能增能減、能生能滅、能斷能常、能染能凈、能得果、能現觀。 
　　“善現當知，諸菩薩摩訶薩依世俗故，說修般若波羅蜜多，如實了知本性空已，證得無上正等菩提，不依勝義。所以者何？真勝義中無色可得，亦無受、想、行、識可得，如是乃至無一切菩薩摩訶薩行可得，亦無諸佛無上正等菩提可得；無行一切菩薩摩訶薩行者可得，亦無行諸佛無上正等菩提者可得。善現，如是諸法皆依世俗言說施設，不依勝義。 
　　“善現，諸菩薩摩訶薩行深般若波羅蜜多，從初發心雖極猛利為諸有情行菩提行，而于此心都無所得，于諸有情亦無所得，于大菩提亦無所得，于佛、菩薩亦無所得，以一切法、一切有情不可得故。”  
　　爾時，具壽善現白佛言：“世尊，若一切法都無所有，皆不可得，云何菩薩摩訶薩行菩提行？云何能得所求無上正等菩提？誰行菩提行？誰復能證得？” 
　　佛告善現：“于意云何？汝于先時依止斷界，斷諸煩惱得無漏根，住無間定得預流果，次一來果，次不還果，后阿羅漢果，汝于彼時頗見有情若心、若道、若諸道果有可得不？” 
　　善現對曰：“不也，世尊。” 
　　佛告善現：“若汝彼時依止斷界，斷諸煩惱得無漏根，于有情心、道及道果都無所得，云何言得阿羅漢果？” 
　　善現對曰：“依世俗說，不依勝義。” 
　　佛告善現：“如是，如是，如汝所說。諸菩薩摩訶薩亦復如是，依世俗說行菩提道及得無上正等菩提，不依勝義。 
　　“善現當知，依世俗故假說有色、受、想、行、識，如是乃至依世俗故假說有一切菩薩摩訶薩行、諸佛無上正等菩提，依世俗故假說有情、菩薩、諸佛，不依勝義。 
　　“善現當知，諸菩薩摩訶薩不見有法能于無上正等菩提有增有減、有益有損，以一切法本性空故。 
　　“善現當知，諸菩薩摩訶薩于一切法，觀本性空尚不可得，況初發心而有可得？最初發心尚不可得，況修布施波羅蜜多乃至般若波羅蜜多而有可得？況住內空乃至無性自性空而有可得？況住真如乃至不思議界而有可得？況住苦、集、滅、道圣諦而有可得？況修四念住乃至八圣道支而有可得？況修四靜慮、四無量、四無色定而有可得？況修八解脫乃至十遍處而有可得？況修空、無相、無愿解脫門而有可得？況修極喜地乃至法云地而有可得？況修一切陀羅尼門、三摩地門而有可得？況修五眼、六神通而有可得？況修如來十力乃至十八佛不共法而有可得？況修三十二大士相、八十隨好而有可得？況修無忘失法、恒住舍性而有可得？況修一切智、道相智、一切相智而有可得？況修一切菩薩摩訶薩行而有可得？況修諸佛無上正等菩提而有可得？ 
　　“善現，諸菩薩摩訶薩于所修住一切佛法若有所得，無有是處。如是，善現，諸菩薩摩訶薩行深般若波羅蜜多，方便修行大菩提行，證得無上正等菩提，利樂有情常無間斷。”  第二分無闕品第七十九之一  
　　爾時，具壽善現白佛言：“世尊，若菩薩摩訶薩雖勤精進修行布施波羅蜜多乃至般若波羅蜜多，安住內空乃至無性自性空，安住真如乃至不思議界，安住苦、集、滅、道圣諦，修行四念住乃至八圣道支，修行四靜慮、四無量、四無色定，修行八解脫乃至十遍處，修行空、無相、無愿解脫門，修行極喜地乃至法云地，修行一切陀羅尼門、三摩地門，修行五眼、六神通，修行如來十力乃至十八佛不共法，修行三十二大士相、八十隨好，修行無忘失法、恒住舍性，修行一切智、道相智、一切相智，修行一切菩薩摩訶薩行，修行諸佛無上正等菩提，若菩提道修未圓滿，不能證得所求無上正等菩提。世尊，云何菩薩摩訶薩修菩提道令得圓滿，能證無上正等菩提？” 
　　佛告善現：“若菩薩摩訶薩行深般若波羅蜜多時，具足殊勝方便善巧，由此方便善巧力故，修行布施波羅蜜多時，不得布施，不得施者，不得受者，亦不遠離如是諸法而行布施波羅蜜多，是菩薩摩訶薩如是施時，能具照明三菩提道，修菩提道速能成就。如是，善現，諸菩薩摩訶薩行深般若波羅蜜多，方便善巧修菩提道令得圓滿，能證無上正等菩提。如是，善現，若菩薩摩訶薩行深般若波羅蜜多時，具足殊勝方便善巧，由此方便善巧力故，修行凈戒、安忍、精進、靜慮、般若波羅蜜多，廣說乃至修行一切菩薩摩訶薩行、證佛無上正等菩提，隨其所應皆當廣說。”  
　　爾時，具壽舍利子白佛言：“世尊，云何菩薩摩訶薩行深般若波羅蜜多時，勇猛正勤修菩提道？” 
　　佛告舍利子：“若菩薩摩訶薩行深般若波羅蜜多時方便善巧，不和合色、受、想、行、識，不離散色、受、想、行、識；不和合眼處乃至意處，不離散眼處乃至意處；不和合色處乃至法處，不離散色處乃至法處；不和合眼界乃至意界，不離散眼界乃至意界；不和合色界乃至法界，不離散色界乃至法界；不和合眼識界乃至意識界，不離散眼識界乃至意識界；不和合眼觸乃至意觸，不離散眼觸乃至意觸；不和合眼觸為緣所生諸受乃至意觸為緣所生諸受，不離散眼觸為緣所生諸受乃至意觸為緣所生諸受；不和合地界乃至識界，不離散地界乃至識界；不和合因緣乃至增上緣，不離散因緣乃至增上緣；不和合從緣所生諸法，不離散從緣所生諸法；不和合無明乃至老死，不離散無明乃至老死。所以者何？如是諸法皆無自性可合、離故。 
　　“舍利子，若菩薩摩訶薩行深般若波羅蜜多時方便善巧，不和合布施波羅蜜多乃至般若波羅蜜多，不離散布施波羅蜜多乃至般若波羅蜜多；不和合內空乃至無性自性空，不離散內空乃至無性自性空；不和合真如乃至不思議界，不離散真如乃至不思議界；不和合苦、集、滅、道圣諦，不離散苦、集、滅、道圣諦；不和合四念住乃至八圣道支，不離散四念住乃至八圣道支；不和合四靜慮、四無量、四無色定，不離散四靜慮、四無量、四無色定；不和合八解脫乃至十遍處，不離散八解脫乃至十遍處；不和合空、無相、無愿解脫門，不離散空、無相、無愿解脫門；不和合凈觀地乃至如來地，不離散凈觀地乃至如來地；不和合極喜地乃至法云地，不離散極喜地乃至法云地；不和合一切陀羅尼門、三摩地門，不離散一切陀羅尼門、三摩地門；不和合五眼、六神通，不離散五眼、六神通；不和合如來十力乃至十八佛不共法，不離散如來十力乃至十八佛不共法；不和合三十二大士相、八十隨好，不離散三十二大士相、八十隨好；不和合無忘失法、恒住舍性，不離散無忘失法、恒住舍性；不和合一切智、道相智、一切相智，不離散一切智、道相智、一切相智；不和合預流果乃至獨覺菩提，不離散預流果乃至獨覺菩提；不和合一切菩薩摩訶薩行，不離散一切菩薩摩訶薩行；不和合諸佛無上正等菩提，不離散諸佛無上正等菩提。所以者何？如是諸法皆無自性可合、離故。 
　　“如是，舍利子，諸菩薩摩訶薩行深般若波羅蜜多時，勇猛正勤修菩提道。”  
　　時，舍利子復白佛言：“若一切法都無自性可合、離者，云何菩薩摩訶薩引發般若波羅蜜多于中修學？世尊，若菩薩摩訶薩不學般若波羅蜜多，終不能得所求無上正等菩提。” 
　　佛告舍利子：“如是，如是，如汝所說，若菩薩摩訶薩不學般若波羅蜜多，終不能得所求無上正等菩提。舍利子，諸菩薩摩訶薩要學般若波羅蜜多，乃能證得所求無上正等菩提。舍利子，諸菩薩摩訶薩所求無上正等菩提，要有方便善巧乃能證得，非無方便善巧而能證得。 
　　“舍利子，諸菩薩摩訶薩行深般若波羅蜜多時，若見有法自性可得則應可取，不見有法自性可得當何所取？所謂不取此是般若波羅蜜多乃至布施波羅蜜多，此是色乃至識，此是眼處乃至意處，此是色處乃至法處，此是眼界乃至意界，此是色界乃至法界，此是眼識界乃至意識界，此是眼觸乃至意觸，此是眼觸為緣所生諸受乃至意觸為緣所生諸受，此是地界乃至識界，此是因緣乃至增上緣，此是從緣所生諸法，此是無明乃至老死，此是內空乃至無性自性空，此是真如乃至不思議界，此是苦、集、滅、道圣諦，此是四念住乃至八圣道支，此是四靜慮、四無量、四無色定，此是八解脫乃至十遍處，此是空、無相、無愿解脫門，此是凈觀地乃至如來地，此是極喜地乃至法云地，此是一切陀羅尼門、三摩地門，此是五眼、六神通，此是如來十力乃至十八佛不共法，此是三十二大士相、八十隨好，此是無忘失法、恒住舍性，此是一切智、道相智、一切相智，此是預流果乃至獨覺菩提，此是一切菩薩摩訶薩行，此是諸佛無上正等菩提，此是異生、此是聲聞、此是獨覺、此是菩薩、此是如來。  
大般若波羅蜜多經卷第四百七十五 第二分無闕品第七十九之二  
　　“舍利子，諸菩薩摩訶薩行深般若波羅蜜多，如實了知一切法性皆不可取，所謂般若波羅蜜多乃至布施波羅蜜多皆不可取，色乃至識亦不可取，眼處乃至意處亦不可取，色處乃至法處亦不可取，眼界乃至意界亦不可取，色界乃至法界亦不可取，眼識界乃至意識界亦不可取，眼觸乃至意觸亦不可取，眼觸為緣所生諸受乃至意觸為緣所生諸受亦不可取，地界乃至識界亦不可取，因緣乃至增上緣亦不可取，從緣所生諸法亦不可取，無明乃至老死亦不可取，內空乃至無性自性空亦不可取，真如乃至不思議界亦不可取，苦、集、滅、道圣諦亦不可取，四念住乃至八圣道支亦不可取，四靜慮、四無量、四無色定亦不可取，八解脫乃至十遍處亦不可取，空、無相、無愿解脫門亦不可取，凈觀地乃至如來地亦不可取，極喜地乃至法云地亦不可取，一切陀羅尼門、三摩地門亦不可取，五眼、六神通亦不可取，如來十力乃至十八佛不共法亦不可取，三十二大士相、八十隨好亦不可取，無忘失法、恒住舍性亦不可取，一切智、道相智、一切相智亦不可取，預流果乃至獨覺菩提亦不可取，一切菩薩摩訶薩行亦不可取，諸佛無上正等菩提亦不可取，一切異生、聲聞、獨覺、菩薩、如來亦不可取。 
　　“舍利子，諸菩薩摩訶薩行深般若波羅蜜多，如實了知一切法性不可取故，于一切法得無障礙。舍利子，此不可取波羅蜜多即是無障波羅蜜多，如是無障波羅蜜多即是般若波羅蜜多，諸菩薩摩訶薩應于中學。舍利子，若菩薩摩訶薩能于中學，于一切法都無所得，尚不得學，況得無上正等菩提？況得般若波羅蜜多？況得異生、聲聞、獨覺、菩薩、佛法？何以故？舍利子，無有少法實有自性，于無自性一切法中，何等是異生法？何等是預流法？何等是一來法？何等是不還法？何等是阿羅漢法？何等是獨覺法？何等是菩薩法？何等是如來法？舍利子，如是諸法既不可得，依何等法可施設有補特伽羅？補特伽羅既不可得，云何可說此是異生，此是預流，此是一來，此是不還，此是阿羅漢，此是獨覺，此是菩薩，此是如來？”  
　　時，舍利子白言：“世尊，若一切法都無自性、皆非實有，依何等事而可了知此是異生，此是異生法？廣說乃至此是如來，此是如來法？” 
　　佛告舍利子：“于汝意云何？為實有色或曾或當如諸愚夫異生執不？為實有受、想、行、識或曾或當如諸愚夫異生執不？如是乃至為實有一切菩薩摩訶薩行或曾或當如諸愚夫異生執不？為實有諸佛無上正等菩提或曾或當如諸愚夫異生執不？為實有異生、預流、一來、不還、阿羅漢、獨覺、菩薩、如來或曾或當如諸愚夫異生執不？” 
　　舍利子言：“不也，世尊。但由顛倒愚夫異生有如是執。” 
　　佛告舍利子：“諸菩薩摩訶薩行深般若波羅蜜多方便善巧，雖觀諸法都無自性、皆非實有，而依世俗求趣無上正等菩提，為諸有情方便宣說，令得正解離諸顛倒。”  
　　時，舍利子復白佛言：“云何菩薩摩訶薩行深般若波羅蜜多時方便善巧，雖觀諸法都無自性、皆非實有，而依世俗求趣無上正等菩提，為諸有情方便宣說，令得正解離諸顛倒？” 
　　佛告舍利子：“諸菩薩摩訶薩行深般若波羅蜜多時，成就如是方便善巧，謂都不見有少實法可于中住，由于中住而有掛礙，由掛礙故而有退沒，由退沒故心便劣弱，心劣弱故便生懈怠。 
　　“舍利子，以一切法都無實事，離我、我所，皆以無性而為自性，本性空寂、自相空寂，唯有一切愚夫異生迷謬顛倒，執著色蘊乃至識蘊，執著眼處乃至意處，執著色處乃至法處，執著眼界乃至意界，執著色界乃至法界，執著眼識界乃至意識界，執著眼觸乃至意觸，執著眼觸為緣所生諸受乃至意觸為緣所生諸受，執著地界乃至識界，執著因緣乃至增上緣，執著從緣所生諸法，執著無明乃至老死，執著布施波羅蜜多乃至般若波羅蜜多，執著內空乃至無性自性空，執著真如乃至不思議界，執著苦、集、滅、道圣諦，執著四念住乃至八圣道支，執著四靜慮、四無量、四無色定，執著八解脫乃至十遍處，執著空、無相、無愿解脫門，執著凈觀地乃至如來地，執著極喜地乃至法云地，執著一切陀羅尼門、三摩地門，執著五眼、六神通，執著如來十力乃至十八佛不共法，執著三十二大士相、八十隨好，執著無忘失法、恒住舍性，執著一切智、道相智、一切相智，執著預流果乃至獨覺菩提，執著一切菩薩摩訶薩行，執著諸佛無上正等菩提，執著異生、預流、一來、不還、阿羅漢、獨覺、菩薩、如來。 
　　“由是因緣，諸菩薩摩訶薩觀一切法都無實事，離我、我所，皆以無性而為自性，本性空寂、自相空寂，行深般若波羅蜜多，自立如幻師為有情說法，諸慳貪者為說布施，諸破戒者為說凈戒，諸忿恚者為說安忍，諸懈怠者為說精進，諸散亂者為說靜慮，諸愚癡者為說般若。是菩薩摩訶薩安立有情，令住布施乃至般若波羅蜜多已，復為宣說能出生死殊勝圣法，令諸有情依之修學，或得預流果，或得一來果，或得不還果，或得阿羅漢果，或得獨覺菩提，或入菩薩正性離生，或住菩薩摩訶薩地，或證無上正等菩提。”  
　　時，舍利子復白佛言：“諸菩薩摩訶薩行深般若波羅蜜多時，云何不名有所得者？謂諸有情實無所有，而令安住布施波羅蜜多乃至般若波羅蜜多，復為宣說能出生死殊勝圣法，或令得預流果，乃至或令證得無上正等菩提。” 
　　佛告舍利子：“諸菩薩摩訶薩行深般若波羅蜜多時，于諸有情非有所得。何以故？舍利子，是菩薩摩訶薩行深般若波羅蜜多時，不見有情少實可得，唯有世俗假說有情。舍利子，是菩薩摩訶薩行深般若波羅蜜多時，安住二諦為諸有情宣說正法。何謂二諦？一、世俗諦；二、勝義諦。舍利子，雖二諦中有情施設俱不可得，而諸菩薩摩訶薩行深般若波羅蜜多時，方便善巧為諸有情宣說正法，令諸有情聞正法已，于現法中尚不得我，何況當得所求果證及能得者？如是，舍利子，諸菩薩摩訶薩行深般若波羅蜜多時，方便善巧雖為有情宣說正法，令修正行得所證果，而心于彼都無所得，達一切法不可得故。”  
　　爾時，具壽舍利子白佛言：“世尊，此諸菩薩摩訶薩雖于諸法不得一性，不得異性，不得總性，不得別性，而被如是大功德鎧。由被如是大功德鎧，不現欲界，不現色界，不現無色界，不現有為界，不現無為界。雖化有情令出三界，而于有情都無所得，亦復不得有情施設；有情施設不可得故無縛無脫，無縛脫故無染無凈，無染凈故諸趣差別不可了知，諸趣差別不可了知故無業無煩惱，無業煩惱故亦無異熟果。既無異熟果，如何得有我及有情流轉諸趣現三界等種種差別？” 
　　佛告舍利子：“如是，如是，如汝所說。舍利子，若諸有情先有后無，菩薩、諸佛應有過失；若諸趣生死先有后無，則菩薩、諸佛亦有過失。先無后有理亦不然。是故，舍利子，若佛出世、若不出世，法相常住，真如、法界、不虛妄性終無改轉。以一切法法性、法界、法住、法定、真如、實際、不虛妄性、不變異性猶如虛空，此中尚無我等可得，況有色等諸法可得？既無色等諸法可得，云何當有諸趣生死？諸趣生死既不可得，云何當有成熟有情令其解脫？唯依世俗假說為有。 
　　“舍利子，諸菩薩摩訶薩從過去佛聞一切法自性皆空，但諸有情顛倒執著，聞已如實系念思惟，為脫有情顛倒執著，求趣無上正等菩提，于求趣時不作是念：‘我于此法已得當得，令彼有情已度當度所執著處生死眾苦。’ 
　　“舍利子，是菩薩摩訶薩為脫有情顛倒執著，被功德鎧大誓莊嚴，勇猛正勤無所顧戀，不退無上正等菩提，常于菩提不起猶豫，謂：‘我當證、不當證耶？’但正念言：‘我定當證所求無上正等菩提，作諸有情真實饒益，謂令解脫迷謬顛倒諸趣往來受生死苦。’舍利子，諸菩薩摩訶薩雖脫有情迷謬顛倒諸趣生死而無所得，但依世俗說有是事。 
　　“舍利子，如工幻師或彼弟子，依帝網術化作無量百千俱胝諸有情類，復化種種上妙飲食施化有情皆令飽滿，作是事已歡喜唱言：‘我已獲得廣大福聚。’于意云何？是工幻師或彼弟子，實令有情得飽滿不？” 
　　舍利子言：“不也，世尊。” 
　　佛告舍利子：“諸菩薩摩訶薩亦復如是，從初發心為欲饒益諸有情故，修行布施波羅蜜多乃至般若波羅蜜多，安住內空乃至無性自性空，安住真如乃至不思議界，安住苦、集、滅、道圣諦，修行四念住乃至八圣道支，修行四靜慮、四無量、四無色定，修行八解脫乃至十遍處，修行空、無相、無愿解脫門，修行極喜地乃至法云地，修行一切陀羅尼門、三摩地門，修行五眼、六神通，修行如來十力乃至十八佛不共法，修行三十二大士相、八十隨好，修行無忘失法、恒住舍性，修行一切智、道相智、一切相智，圓滿菩薩大菩提道，成熟有情、嚴凈佛土。 
　　“舍利子，諸菩薩摩訶薩雖作是事，而于有情及一切法都無所得，不作是念：‘我以此法調伏如是諸有情類，令其遠離顛倒執著，不復輪回諸趣生死。’”  
　　爾時，具壽善現白佛言：“世尊，何謂菩薩大菩提道？諸菩薩摩訶薩修行此道，方便善巧成熟有情、嚴凈佛土，疾證無上正等菩提？” 
　　佛告善現：“諸菩薩摩訶薩從初發心，所行布施波羅蜜多乃至般若波羅蜜多，所行內空乃至無性自性空，所行真如乃至不思議界，所行苦、集、滅、道圣諦，所行四念住乃至八圣道支，所行四靜慮、四無量、四無色定，所行八解脫乃至十遍處，所行空、無相、無愿解脫門，所行極喜地乃至法云地，所行一切陀羅尼門、三摩地門，所行五眼、六神通，所行如來十力乃至十八佛不共法，所行無忘失法、恒住舍性，所行一切智、道相智、一切相智，及余無量無邊佛法，皆是菩薩大菩提道。諸菩薩摩訶薩修行此道，方便善巧成熟有情、嚴凈佛土，疾證無上正等菩提，而無有情、佛土等想。” 
　　具壽善現復白佛言：“云何菩薩摩訶薩修行布施波羅蜜多時，方便善巧成熟有情？” 
　　佛告善現：“有菩薩摩訶薩修行布施波羅蜜多時方便善巧，自行布施亦勸他行布施，殷勤教誡教授彼言：‘諸善男子，勿著布施，若著布施當更受身，若更受身，由斯展轉當受無量猛利大苦。諸善男子，勝義諦中都無布施，亦無施者、受者、施物及諸施果，如是諸法皆本性空，本性空中無法可取，諸法空性亦不可取。’如是，善現，諸菩薩摩訶薩修行布施波羅蜜多，雖于有情自行于施亦勸他施，而于布施、施者、受者、施物、施果皆無所得，如是布施波羅蜜多名無所得波羅蜜多。善現，是菩薩摩訶薩于此諸法無所得時，方便善巧能化有情，住預流果、或一來果、或不還果、或阿羅漢果、或獨覺菩提，或趣無上正等菩提。如是，善現，諸菩薩摩訶薩修行布施波羅蜜多時，成熟有情令獲勝利。 
　　“善現，是菩薩摩訶薩自行布施，亦勸他行布施，無倒稱揚行布施法，歡喜贊嘆行布施者。善現，是菩薩摩訶薩如是施已，或生剎帝利大族，或生婆羅門大族，或生長者大族，或生居士大族豐饒財寶，或作小王于小國土富貴自在，或作大王于大國土富貴自在，或作輪王于四洲界富貴自在。 
　　“是菩薩摩訶薩生如是等諸尊貴處，以四攝事攝諸有情，先教有情安住布施，由施因緣其心調善，漸次令住戒、忍、精進、靜慮、般若，復令安住四靜慮、四無量、四無色定，復令安住四念住乃至八圣道支，復令安住空、無相、無愿解脫門。是菩薩摩訶薩令諸有情住如是等諸善法已，或令趣入正性離生，得預流果乃至令得阿羅漢果；或令趣入正性離生，漸次證得獨覺菩提；或令趣入正性離生，漸次修學諸菩薩地，速趣無上正等菩提。復告彼言：‘諸善男子，當發大愿速趣無上正等菩提，作諸有情饒益勝事。諸有情類虛妄分別所執諸法都無自性，但由顛倒妄執為有，是故汝等常當精勤，自除顛倒亦勸他斷，自脫生死亦令他脫，自獲大利亦令他得。’ 
　　“善現，諸菩薩摩訶薩常應如是修行布施波羅蜜多，由此布施波羅蜜多，從初發心乃至究竟不墮惡趣貧賤邊鄙，為欲饒益諸有情故，多生人趣作轉輪王，富貴自在多所饒益。所以者何？隨業威勢獲如是果。謂彼菩薩作輪王時，見乞者來便作是念：‘我為何事流轉生死作轉輪王，豈我不為饒益有情住生死中，受斯勝果不為余事？’作是念已，告乞者言：‘隨汝所須皆當施與，汝取物時如取己物勿作他想。所以者何？我為汝等得饒益故，而受此身積聚財物，故此財物是汝等有，隨汝自取，若自受用，若轉施他，莫有疑難。’是菩薩摩訶薩如是憐愍諸有情時，無緣大悲疾得圓滿。由此大悲疾圓滿故，雖常饒益無量有情，而于有情都無所得，亦復不得所獲勝果，能如實知：‘但由世俗言說施設，饒益種種諸有情事。’又如實知：‘所施設事皆如谷響，雖現似有而無真實。’由此于法都無所取。 
　　“善現，諸菩薩摩訶薩常應如是修行布施波羅蜜多，謂于有情都無所愿，乃至能施自身骨肉，況不能舍諸外資具？謂諸資具攝受有情，令速解脫生老病死。” 
　　具壽善現白佛言：“世尊，何等資具攝受有情，令速解脫生老病死？” 
　　佛告善現：“所謂布施波羅蜜多乃至般若波羅蜜多資具，若內空乃至無性自性空資具，若真如乃至不思議界資具，若苦、集、滅、道圣諦資具，若四念住乃至八圣道支資具，若四靜慮、四無量、四無色定資具，若八解脫乃至十遍處資具，若空、無相、無愿解脫門資具，若凈觀地乃至如來地資具，若極喜地乃至法云地資具，若一切陀羅尼門、三摩地門資具，若五眼、六神通資具，若如來十力乃至十八佛不共法資具，若無忘失法、恒住舍性資具，若一切智、道相智、一切相智資具，若預流果乃至獨覺菩提資具，若一切菩薩摩訶薩行資具，若諸佛無上正等菩提資具。善現，諸如是等善法資具攝受有情，令速解脫生老病死，諸菩薩摩訶薩常以如是種種資具攝受有情，令速解脫生老病死。 
　　“復次，善現，諸菩薩摩訶薩安住布施波羅蜜多，自行布施，勸諸有情行布施已，若見有情毀犯凈戒，深生憐愍而告之言：‘汝等今應受持凈戒，我當施汝種種資具令無所乏。汝等由乏諸資生具，毀犯凈戒作諸惡業，我當隨汝所乏資具皆相供給。汝等安住律儀戒已，漸次當能作苦邊際，依三乘法隨其所應，出離生死至究竟樂。’ 
　　“善現，是菩薩摩訶薩安住布施波羅蜜多，自受持凈戒，亦勸他受持凈戒，無倒稱揚受持凈戒法，歡喜贊嘆受持凈戒者。如是，善現，諸菩薩摩訶薩修行布施波羅蜜多，勸諸有情安住凈戒，解脫一切生老病死，證得究竟利益安樂。 
　　“復次，善現，諸菩薩摩訶薩安住布施波羅蜜多，若見有情更相瞋忿，深生憐愍而告之言：‘汝等何緣更相瞋忿？汝等若為有所匱乏展轉相緣起諸惡者，應從我索，我當濟汝，隨汝所須種種資具，皆當施汝令無匱乏。汝等不應更相瞋忿，應修安忍共起慈心。’善現，是菩薩摩訶薩安住布施波羅蜜多，勸諸有情修安忍已，欲令堅固復告之言：‘瞋忿因緣都無定實，皆從虛妄分別所生，以一切法本性空故。汝等何緣于無實事妄起瞋忿更相毀害？汝等勿緣虛妄分別，更相瞋忿造諸惡業，當墮地獄、傍生、鬼界及余惡處受諸劇苦，其苦楚毒剛強猛利，逼切身心最極難忍。汝等勿執非實有事，妄相瞋忿作斯惡業，由此惡業尚難可得下劣人身，況得生天，或得值佛聽聞正法如說修行？汝等應知人身難得，佛世難值，生信復難。汝等今者既具斯事，勿由忿恚而失好時，若失此時則不可救，是故汝等于諸有情勿起忿恚，當修安忍。’ 
　　“善現，是菩薩摩訶薩安住布施波羅蜜多，自行安忍，亦勸他行安忍，無倒稱揚行安忍法，歡喜贊嘆行安忍者。如是，善現，諸菩薩摩訶薩安住布施波羅蜜多，勸諸有情修行安忍，諸有情類由斯展轉，漸依三乘而得解脫。 
　　“復次，善現，諸菩薩摩訶薩安住布施波羅蜜多，見諸有情身心懈怠，深生憐愍而告之言：‘汝等何緣不勤精進修諸善法而生懈怠？’彼作是言：‘我乏資具，于諸善事不獲勤修。’菩薩告言：‘我能施汝所乏資具，汝應勤修布施、凈戒、安忍等法。’時，諸有情得是菩薩所施資具無所乏少，便能發起身心精進，修諸善法速得圓滿；由諸善法得圓滿故，漸次引生諸無漏法；由無漏法得預流果、或一來果、或不還果、或阿羅漢果、或獨覺菩提，或有趣入諸菩薩地，漸得無上正等菩提。 
　　“善現，是菩薩摩訶薩安住布施波羅蜜多，自行精進，亦勸他行精進，無倒稱揚行精進法，歡喜贊嘆行精進者。如是，善現，諸菩薩摩訶薩安住布施波羅蜜多，令諸有情遠離懈怠，勤修諸善疾證解脫，復能利樂諸有情類。 
　　“復次，善現，諸菩薩摩訶薩安住布施波羅蜜多，見諸有情諸根散亂忘失正念，深生憐愍而告之言：‘汝等何緣不修靜慮，散亂失念沉淪生死受苦無窮？’彼作是言：‘我乏資具故，于靜慮不獲勤修。’菩薩告言：‘我能施汝所乏資具，汝等從今不應復起虛妄尋伺，攀緣內外擾亂自心。’時，諸有情得是菩薩所施資具無所乏少，便能伏斷虛妄尋伺入初靜慮，漸次復入第二、第三、第四靜慮，依諸靜慮復能引發慈、悲、喜、舍四種無量，靜慮、無量為所依止，復能引發四無色定，靜慮、無量、無色調心令柔軟已，修四念住展轉乃至八圣道支，由此復能引空、無相及無愿等殊勝善法，隨其所應得三乘果。 
　　“善現，是菩薩摩訶薩安住布施波羅蜜多，自修靜慮，亦勸他修靜慮，無倒稱揚修靜慮法，歡喜贊嘆修靜慮者。如是，善現，諸菩薩摩訶薩安住布施波羅蜜多，勸諸有情遠離散亂，修諸靜慮獲大利樂。 
　　“復次，善現，諸菩薩摩訶薩安住布施波羅蜜多，見諸有情愚癡顛倒，深生憐愍而告之言：‘汝等何緣不修妙慧，愚癡顛倒受苦無窮？’彼作是言：‘我乏資具故，于妙慧不獲勤修。’菩薩告言：‘我能施汝所乏資具，汝可受之。先修布施、凈戒、安忍、精進、靜慮得圓滿已，應審觀察諸法實相修行般若波羅蜜多，謂于爾時應審觀察為有少法而可得不？謂我、有情廣說乃至知者、見者為可得不？色乃至識為可得不？眼處乃至意處為可得不？色處乃至法處為可得不？眼界乃至意界為可得不？色界乃至法界為可得不？眼識界乃至意識界為可得不？眼觸乃至意觸為可得不？眼觸為緣所生諸受乃至意觸為緣所生諸受為可得不？地界乃至識界為可得不？因緣乃至增上緣為可得不？從緣所生諸法為可得不？無明乃至老死為可得不？欲界、色界、無色界為可得不？布施波羅蜜多乃至般若波羅蜜多為可得不？內空乃至無性自性空為可得不？真如乃至不思議界為可得不？苦、集、滅、道圣諦為可得不？四念住乃至八圣道支為可得不？四靜慮、四無量、四無色定為可得不？八解脫乃至十遍處為可得不？空、無相、無愿解脫門為可得不？凈觀地乃至如來地為可得不？極喜地乃至法云地為可得不？一切陀羅尼門、三摩地門為可得不？五眼、六神通為可得不？如來十力乃至十八佛不共法為可得不？三十二大士相、八十隨好為可得不？無忘失法、恒住舍性為可得不？一切智、道相智、一切相智為可得不？預流果乃至獨覺菩提為可得不？一切菩薩摩訶薩行為可得不？諸佛無上正等菩提為可得不？’ 
　　“彼諸有情既得資具無所乏少，依菩薩語先修布施、凈戒、安忍、精進、靜慮，得圓滿已復審觀察諸法實相，修行般若波羅蜜多。審觀察時如先所說，諸法實性皆不可得，不可得故無所執著，不執著故不見少法有生有滅、有染有凈。彼于諸法無所得時，于一切處不起分別，謂不分別此是地獄、傍生、鬼界、若阿素洛、若人、若天，亦不分別此是持戒、此是犯戒，亦不分別此是異生、此是圣者、此是預流、此是一來、此是不還、此是阿羅漢、此是獨覺、此是菩薩、此是佛、此是有為、此是無為。彼由如是無分別故，隨其所應漸次證得三乘涅槃究竟安樂。 
　　“善現，是菩薩摩訶薩安住布施波羅蜜多，自修般若，亦勸他修般若，無倒稱揚修般若法，歡喜贊嘆修般若者。如是，善現，諸菩薩摩訶薩安住布施波羅蜜多，勸諸有情勤修般若，令得究竟利益安樂。 
　　“復次，善現，諸菩薩摩訶薩安住布施波羅蜜多，自行布施波羅蜜多乃至般若波羅蜜多，亦勸他行布施波羅蜜多乃至般若波羅蜜多已，復見有情輪回諸趣，受無量苦未得解脫，欲令解脫生死苦故，先以種種資具饒益，后以出世諸無漏法，方便善巧而攝受之。彼諸有情既得資具無所乏少身心勇決，能住內空乃至無性自性空，亦能住真如乃至不思議界，亦能住苦、集、滅、道圣諦，亦能修四念住乃至八圣道支，亦能修四靜慮、四無量、四無色定，亦能修八解脫乃至十遍處，亦能修空、無相、無愿解脫門，亦能修凈觀地乃至如來地，亦能修極喜地乃至法云地，亦能修一切陀羅尼門、三摩地門，亦能修五眼、六神通，亦能修如來十力乃至十八佛不共法，亦能修無忘失法、恒住舍性，亦能修一切智、道相智、一切相智，亦能修無量無邊諸余佛法。彼諸有情，由無漏法所攝受故解脫生死，證得涅槃究竟安樂。 
　　“善現，是菩薩摩訶薩安住布施波羅蜜多，自行種種勝無漏法，亦勸他行種種勝無漏法，無倒稱揚行種種勝無漏法，歡喜贊嘆行種種勝無漏法者。如是，善現，諸菩薩摩訶薩安住布施波羅蜜多，以無漏法攝受有情，令其解脫生死眾苦，證得畢竟常樂涅槃，亦能為他作大饒益。 
　　“復次，善現，諸菩薩摩訶薩安住布施波羅蜜多，見諸有情無所依怙，多諸苦惱眾具匱乏，深生憐愍而安慰言：‘我能為汝作所依怙，令汝解脫所受苦事。汝等所須飲食、衣服、臥具、車乘、舍宅、香花、伎樂、燈明、財寶、僮仆，及余種種所須資具，皆隨意索，勿有疑難，我當隨汝所索皆施，令汝長夜利益安樂。汝等受我所施物時，如取己物莫作他想。所以者何？我于長夜積聚財物，但為汝等得利樂故。汝等今者以無難心，于此財物隨意受取，受已先應自正受用修諸善業，后以此物施諸有情亦令修善，謂令修行布施波羅蜜多乃至般若波羅蜜多，亦令安住內空乃至無性自性空，亦令安住真如乃至不思議界，亦令安住苦、集、滅、道圣諦，亦令修行四念住乃至八圣道支，亦令修行四靜慮、四無量、四無色定，亦令修行八解脫乃至十遍處，亦令修行空、無相、無愿解脫門，亦令修行凈觀地乃至如來地，亦令修行極喜地乃至法云地，亦令修行一切陀羅尼門、三摩地門，亦令修行五眼、六神通，亦令修行如來十力乃至十八佛不共法，亦令修行無忘失法、恒住舍性，亦令修行一切智、道相智、一切相智，亦令修行諸余無量無邊佛法。’ 
　　“善現，是菩薩摩訶薩如是教導諸有情已，隨其所應復令修習諸無漏法，住預流果、或一來果、或不還果、或阿羅漢果、或獨覺菩提、或復無上正等菩提。 
　　“如是，善現，諸菩薩摩訶薩修行布施波羅蜜多，方便善巧成熟有情，令其解脫惡趣生死，如應證得三乘涅槃，饒益自他究竟安樂。” 
　　具壽善現復白佛言：“云何菩薩摩訶薩修行凈戒波羅蜜多，及余菩薩大菩提道，方便善巧成熟有情？” 
　　佛告善現：“有菩薩摩訶薩修行凈戒波羅蜜多時，方便善巧見諸有情資財匱乏，煩惱熾盛不能修善，憐愍告言：‘汝等若為資緣匱乏不能修善，我當施汝種種資緣，汝等勿起煩惱惡業，應正修習布施等善。’是菩薩摩訶薩安住凈戒波羅蜜多，如應攝受諸有情類，諸慳貪者令修布施，于身、命、財無所顧惜；諸破戒者令修凈戒，能正受行十善業道，住律儀戒不破不穿，無穢無雜亦無執取；諸瞋忿者令修安忍；諸懈怠者令修精進；諸散亂者令修靜慮；諸愚癡者令修妙慧；執諸法者令修法空；無余種種勝功德者令具修學。如是，善現，諸菩薩摩訶薩安住凈戒波羅蜜多，成熟有情方便善巧，令其解脫惡趣生死，如應證得三乘涅槃，饒益自他究竟安樂。 
　　“善現當知，諸菩薩摩訶薩修行余四波羅蜜多，及余菩薩大菩提道，一一皆能方便善巧，以一切善成熟有情，令其解脫惡趣生死，如應證得三乘涅槃，饒益自他究竟安樂，一一廣說如前布施。”  
大般若波羅蜜多經卷第四百七十六 第二分道土品第八十  
　　爾時，具壽善現作是念言：“何謂菩薩摩訶薩道？諸菩薩摩訶薩安住此道，能被種種勝功德鎧，如實饒益一切有情？” 
　　世尊知彼心之所念，便告之言：“善現當知，布施波羅蜜多乃至般若波羅蜜多是諸菩薩摩訶薩道，四念住乃至八圣道支是諸菩薩摩訶薩道，內空乃至無性自性空是諸菩薩摩訶薩道，真如乃至不思議界是諸菩薩摩訶薩道，苦、集、滅、道圣諦是諸菩薩摩訶薩道，四靜慮、四無量、四無色定是諸菩薩摩訶薩道，八解脫乃至十遍處是諸菩薩摩訶薩道，空、無相、無愿解脫門是諸菩薩摩訶薩道，極喜地乃至法云地是諸菩薩摩訶薩道，一切陀羅尼門、三摩地門是諸菩薩摩訶薩道，五眼、六神通是諸菩薩摩訶薩道，如來十力乃至十八佛不共法是諸菩薩摩訶薩道，無忘失法、恒住舍性是諸菩薩摩訶薩道，一切智、道相智、一切相智是諸菩薩摩訶薩道，諸余無量無邊佛法是諸菩薩摩訶薩道。復次，善現，總一切法皆是菩薩摩訶薩道。 
　　“善現，于汝意云何？頗有法諸菩薩摩訶薩所不應學？諸菩薩摩訶薩不學此法，能得無上正等菩提不？” 
　　善現對曰：“不也，世尊。” 
　　佛告善現：“如是，如是，定無有法諸菩薩摩訶薩所不應學，諸菩薩摩訶薩不學此法，必不能得所求無上正等菩提。所以者何？若菩薩摩訶薩不學一切法，定不能得一切智智。” 
　　具壽善現復白佛言：“若一切法皆自性空，云何菩薩摩訶薩于何處學？若有所學，將無世尊于無戲論而作戲論，謂有諸法是此、是彼，由是、為是；此是世間，此是出世間；此是有漏，此是無漏；此是有為，此是無為；此是異生法，此是預流法，此是一來法，此是不還法，此是阿羅漢法，此是獨覺法，此是菩薩法，此是如來法？” 
　　佛告善現：“如是，如是，如汝所說，諸所有法皆自性空。若一切法非自性空，則應菩薩摩訶薩不證無上正等菩提；以一切法皆自性空，是故菩薩摩訶薩能證無上正等菩提。善現，如汝所言‘若一切法皆自性空，云何菩薩摩訶薩于何處學？若有所學，將無世尊于無戲論而作戲論，謂有諸法是此、是彼，由是、為是，廣說乃至是如來法？’者，善現，若諸有情知一切法皆自性空，則諸菩薩摩訶薩不應學一切法，證得一切智智，為諸有情建立宣說；以諸有情不知諸法皆自性空故，諸菩薩摩訶薩定應學一切法，證得一切智智，為諸有情建立宣說。 
　　“善現當知，諸菩薩摩訶薩于菩薩道初修學時，應審觀察：‘諸法自性都不可得，唯有執著和合所作，我當審察諸法自性皆畢竟空，不應于中有所執著，謂不應執著色、受、想、行、識，不應執著眼處乃至意處，不應執著色處乃至法處，不應執著眼界乃至意界，不應執著色界乃至法界，不應執著眼識界乃至意識界，不應執著眼觸乃至意觸，不應執著眼觸為緣所生諸受乃至意觸為緣所生諸受，不應執著地界乃至識界，不應執著因緣乃至增上緣，不應執著從緣所生諸法，不應執著無明乃至老死，不應執著布施波羅蜜多乃至般若波羅蜜多，不應執著內空乃至無性自性空，不應執著真如乃至不思議界，不應執著苦、集、滅、道圣諦，不應執著四念住乃至八圣道支，不應執著四靜慮、四無量、四無色定，不應執著八解脫乃至十遍處，不應執著空、無相、無愿解脫門，不應執著凈觀地乃至如來地，不應執著極喜地乃至法云地，不應執著一切陀羅尼門、三摩地門，不應執著五眼、六神通，不應執著如來十力乃至十八佛不共法，不應執著三十二大士相、八十隨好，不應執著無忘失法、恒住舍性，不應執著一切智、道相智、一切相智，不應執著預流果乃至獨覺菩提，不應執著一切菩薩摩訶薩行，不應執著諸佛無上正等菩提。所以者何？以一切法皆自性空，空性不應執著空性，空中空性尚不可得，況有空性能執著空？’ 
　　“善現，諸菩薩摩訶薩如是觀察一切法時，于諸法性雖無執著，而于諸法學無厭倦。是菩薩摩訶薩住此學中，觀諸有情心行差別，謂審觀察是諸有情心行何處？既觀察已，如實了知彼心但行虛妄所執。爾時，菩薩便作是念：‘彼心既行虛妄所執，我令解脫必不為難。’是菩薩摩訶薩作是念已，安住般若波羅蜜多，方便善巧教誡教授諸有情言：‘汝等今者皆應遠離虛妄所執，趣入正法修諸善行。’復作是言：‘汝等今者應行布施，當得資具無所乏少，然勿恃此而生憍逸。所以者何？此中都無堅實事故。汝等今者應行凈戒、安忍、精進、靜慮、般若，當得種種功德具足，然勿恃此而生憍逸。所以者何？此中都無堅實事故。汝等今者應行內空乃至無性自性空，應行真如乃至不思議界，應行苦、集、滅、道圣諦，應行四念住乃至八圣道支，應行四靜慮、四無量、四無色定，應行八解脫乃至十遍處，應行空、無相、無愿解脫門，應行凈觀地乃至如來地，應行極喜地乃至法云地，應行一切陀羅尼門、三摩地門，應行五眼、六神通，應行如來十力乃至十八佛不共法，應行無忘失法、恒住舍性，應行一切智、道相智、一切相智，應行預流果乃至獨覺菩提，應行一切菩薩摩訶薩行，應行諸佛無上正等菩提，應行諸余無量佛法，然勿恃此而生憍逸。所以者何？此中都無堅實事故。’ 
　　“善現，是菩薩摩訶薩安住般若波羅蜜多，方便善巧教誡教授諸有情時，行菩薩道無所執著。所以者何？一切法性不應執著，若能執著、若所執著、執時、執處皆無自性，以一切法自性空故。 
　　“如是，善現，諸菩薩摩訶薩如是修行菩薩道時，于一切法都無所住，以無所住而為方便，雖行布施波羅蜜多乃至般若波羅蜜多，而于其中都無所住；雖行內空乃至無性自性空，而于其中都無所住；雖行真如乃至不思議界，而于其中都無所住；雖行苦、集、滅、道圣諦，而于其中都無所住；雖行四念住乃至八圣道支，而于其中都無所住；雖行四靜慮、四無量、四無色定，而于其中都無所住；雖行八解脫乃至十遍處，而于其中都無所住；雖行空、無相、無愿解脫門，而于其中都無所住；雖行凈觀地乃至如來地，而于其中都無所住；雖行極喜地乃至法云地，而于其中都無所住；雖行一切陀羅尼門、三摩地門，而于其中都無所住；雖行五眼、六神通，而于其中都無所住；雖行如來十力乃至十八佛不共法，而于其中都無所住；雖行無忘失法、恒住舍性，而于其中都無所住；雖行一切智、道相智、一切相智，而于其中都無所住；雖行預流果乃至獨覺菩提，而于其中都無所住；雖行一切菩薩摩訶薩行，而于其中都無所住；雖行諸佛無上正等菩提，而于其中都無所住；雖行諸余無量佛法，而于其中都無所住。所以者何？如是自性、行者、行相一切皆空故，于其中都無所住。 
　　“善現當知，諸菩薩摩訶薩雖能得預流果乃至獨覺菩提，而于其中不欲證住。所以者何？有二緣故。何等為二？一者、彼果都無自性，能住、所住俱不可得；二者、于彼不生喜足，是故于中不欲證住。謂諸菩薩常作是念：‘我定應得預流果乃至獨覺菩提，不應不得，然于其中不應證住。所以者何？我從初發無上正等菩提心來，于一切時更無余想，唯求無上正等菩提。然我定當證得無上正等菩提，豈于中間應住余果？’ 
　　“善現，是菩薩摩訶薩從初發心乃至趣入菩薩所得正性離生，曾無異想，但求無上正等菩提。善現，是菩薩摩訶薩從得初地展轉乃至得第十地，曾無異想，但求無上正等菩提。善現，是菩薩摩訶薩專求無上正等菩提，于一切時心無散亂，諸有發起身、語、意業，無不皆與菩提心俱。善現，是菩薩摩訶薩住菩提心起菩提道，不為余事擾亂其心。” 
　　具壽善現白言：“世尊，若一切法畢竟不生，云何菩薩摩訶薩起菩提道？” 
　　佛告善現：“如是，如是，如汝所說‘一切法皆不生，此復云何諸無所作、無所趣？’者，知一切法皆不生故。” 
　　具壽善現復白佛言：“豈不諸佛若出世間、不出世間，諸法法界法爾常住？” 
　　佛告善現：“如是，如是，然諸有情不能解了諸法法界法爾常住，流轉生死受諸苦惱。諸菩薩摩訶薩為饒益彼起菩提道，由菩提道令諸有情畢竟解脫生死眾苦，證得常樂清涼涅槃。” 
　　具壽善現復白佛言：“諸菩薩摩訶薩為用生道得菩提耶？” 
　　佛言：“不也。” 
　　“世尊，為用不生道得菩提耶？” 
　　佛言：“不也。” 
　　“世尊，為用生、不生道得菩提耶？” 
　　佛言：“不也。” 
　　“世尊，為用非生、非不生道得菩提耶？” 
　　佛言：“不也。” 
　　具壽善現復白佛言：“若爾，菩提由何而得？” 
　　佛告善現：“菩提不由道、非道得。所以者何？菩提即道，道即菩提，是故不由道、非道得。” 
　　具壽善現復白佛言：“若菩提即是道，道即是菩提者，豈不菩薩摩訶薩已得菩提道，應已得菩提？若爾，如來、應、正等覺何緣復為諸菩薩說如來十力、四無所畏、四無礙解、大慈、大悲、大喜、大舍、十八佛不共法、三十二相、八十隨好及余無量無邊佛法，令其修證？” 
　　佛告善現：“于意云何？汝豈謂佛得菩提耶？” 
　　善現對曰：“不也，世尊。所以者何？佛即是菩提，菩提即是佛故，不應謂佛得菩提。” 
　　佛告善現：“如是，如是，然汝所問‘豈不菩薩摩訶薩已得菩提道，應已得菩提？’者，善現，諸菩薩摩訶薩修菩提道未得圓滿，云何可說已得菩提？ 
　　“善現當知，諸菩薩摩訶薩若已圓滿布施波羅蜜多乃至般若波羅蜜多，若已圓滿內空乃至無性自性空，若已圓滿真如乃至不思議界，若已圓滿苦、集、滅、道圣諦，若已圓滿四念住乃至八圣道支，若已圓滿四靜慮、四無量、四無色定，若已圓滿八解脫乃至十遍處，若已圓滿空、無相、無愿解脫門，若已圓滿極喜地乃至法云地，若已圓滿一切陀羅尼門、三摩地門，若已圓滿五眼、六神通，若已圓滿如來十力乃至十八佛不共法，若已圓滿三十二大士相、八十隨好，若已圓滿無忘失法、恒住舍性，若已圓滿一切智、道相智、一切相智，若已圓滿諸余無量無邊佛法，從此無間以一剎那金剛喻定相應妙慧，永斷一切二障粗重習氣相續，證得無上正等菩提，乃名如來、應、正等覺，于一切法得大自在，盡未來際饒益有情。”  
　　爾時，具壽善現白佛言：“世尊，云何菩薩摩訶薩嚴凈佛土？” 
　　佛告善現：“諸菩薩摩訶薩從初發心乃至后有，常自清凈身、語、意三粗重，亦清凈他三種粗重故，能嚴凈所居佛土。” 
　　具壽善現復白佛言：“何謂菩薩摩訶薩身、語、意三粗重？” 
　　佛告善現：“若害生命、若不與取、若欲邪行，是身粗重；若虛誑語、若離間語、若粗惡語、若雜穢語，是語粗重；若貪欲、若瞋恚、若邪見，是意粗重。 
　　“復次，善現，若菩薩摩訶薩戒蘊、定蘊、慧蘊、解脫蘊、解脫知見蘊皆不清凈，亦名粗重。 
　　“復次，善現，若菩薩摩訶薩慳貪心、犯戒心、忿恚心、懈怠心、散亂心、惡慧心，亦名粗重。 
　　“復次，善現，若菩薩摩訶薩遠離四念住乃至八圣道支心，亦名粗重。 
　　“復次，善現，若菩薩摩訶薩遠離內空乃至無性自性空心，亦名粗重。 
　　“復次，善現，若菩薩摩訶薩遠離真如乃至不思議界心，亦名粗重。 
　　“復次，善現，若菩薩摩訶薩遠離苦、集、滅、道圣諦心，亦名粗重。 
　　“復次，善現，若菩薩摩訶薩遠離四靜慮、四無量、四無色定心，亦名粗重。 
　　“復次，善現，若菩薩摩訶薩遠離八解脫乃至十遍處心，亦名粗重。 
　　“復次，善現，若菩薩摩訶薩遠離空、無相、無愿解脫門心，亦名粗重。 
　　“復次，善現，若菩薩摩訶薩遠離極喜地乃至法云地心，亦名粗重。 
　　“復次，善現，若菩薩摩訶薩遠離一切陀羅尼門、三摩地門心，亦名粗重。 
　　“復次，善現，若菩薩摩訶薩遠離五眼、六神通心，亦名粗重。 
　　“復次，善現，若菩薩摩訶薩遠離如來十力乃至十八佛不共法心，亦名粗重。 
　　“復次，善現，若菩薩摩訶薩遠離無忘失法、恒住舍性心，亦名粗重。 
　　“復次，善現，若菩薩摩訶薩遠離一切智、道相智、一切相智心，亦名粗重。 
　　“復次，善現，若菩薩摩訶薩遠離一切菩薩摩訶薩行心，亦名粗重。 
　　“復次，善現，若菩薩摩訶薩遠離諸佛無上正等菩提心，亦名粗重。 
　　“復次，善現，若菩薩摩訶薩貪著預流果乃至獨覺菩提，亦名粗重。 
　　“復次，善現，若菩薩摩訶薩起色、受、想、行、識想，亦名粗重；起眼處乃至意處想，亦名粗重；起色處乃至法處想，亦名粗重；起眼界乃至意界想，亦名粗重；起色界乃至法界想，亦名粗重；起眼識界乃至意識界想，亦名粗重；起眼觸乃至意觸想，亦名粗重；起眼觸為緣所生諸受乃至意觸為緣所生諸受想，亦名粗重；起地界乃至識界想，亦名粗重；起因緣乃至增上緣想，亦名粗重；起從緣所生諸法想，亦名粗重；起無明乃至老死想，亦名粗重；起布施波羅蜜多乃至般若波羅蜜多想，亦名粗重；起內空乃至無性自性空想，亦名粗重；起真如乃至不思議界想，亦名粗重；起苦、集、滅、道圣諦想，亦名粗重；起四念住乃至八圣道支想，亦名粗重；起四靜慮、四無量、四無色定想，亦名粗重；起八解脫乃至十遍處想，亦名粗重；起空、無相、無愿解脫門想，亦名粗重，起凈觀地乃至如來地想，亦名粗重；起極喜地乃至法云地想，亦名粗重；起一切陀羅尼門、三摩地門想，亦名粗重；起五眼、六神通想，亦名粗重；起如來十力乃至十八佛不共法想，亦名粗重；起三十二大士相、八十隨好想，亦名粗重；起無忘失法、恒住舍性想，亦名粗重；起一切智、道相智、一切相智想，亦名粗重；起預流果乃至獨覺菩提想，亦名粗重；起一切菩薩摩訶薩行想，亦名粗重；起諸佛無上正等菩提想，亦名粗重；起異生想、聲聞想、獨覺想、菩薩想、如來想，亦名粗重；起地獄想、傍生想、鬼界想、人想、天想、男想、女想，亦名粗重；起欲界想、色界想、無色界想，亦名粗重；起善法想、非善法想，亦名粗重；起有記法想、無記法想，亦名粗重；起有漏法想、無漏法想，亦名粗重；起世間法想、出世間法想，亦名粗重；起有為法想、無為法想，亦名粗重。 
　　“善現，諸如是等無量無邊執著諸法及諸有情虛妄分別，并所發起身、語、意業，及彼種類無堪任性，皆名粗重，諸菩薩摩訶薩皆應遠離。 
　　“復次，善現，諸菩薩摩訶薩行深般若波羅蜜多，遠離如是所說粗重，自行布施波羅蜜多，亦教他行布施波羅蜜多——若諸有情須食施食，須飲施飲，須車乘施車乘，須衣服施衣服，隨余所須種種資具，隨時隨處悉皆施與，如自所行教他亦爾——如是施已，持此善根與諸有情平等共有回向所居嚴凈佛土，令速圓滿利樂有情。是菩薩摩訶薩自行凈戒、安忍、精進、靜慮、般若波羅蜜多，亦教他行凈戒乃至般若波羅蜜多；作此事已，持是善根與諸有情平等共有回向所居嚴凈佛土，令速圓滿利樂有情。 
　　“復次，善現，諸菩薩摩訶薩以通愿力，盛滿三千大千世界上妙七寶施佛、法、僧，施已歡喜發弘誓愿：‘我持如是所種善根，與諸有情平等共有回向所居嚴凈佛土，當令我土七寶莊嚴，一切有情隨意受用眾妙珍寶而無貪著。’ 
　　“復次，善現，諸菩薩摩訶薩以通愿力，擊奏無量天上、人中諸妙伎樂，供養三寶及佛制多，供已歡喜發弘誓愿：‘我持如是所種善根，與諸有情平等共有回向所居嚴凈佛土，當令我土常奏如是上妙伎樂，有情聞者身心悅豫而無貪著。’ 
　　“復次，善現，諸菩薩摩訶薩以通愿力，盛滿三千大千世界人中、天上諸妙香花，供養三寶及佛制多，供已歡喜發弘誓愿：‘我持如是所種善根，與諸有情平等共有回向所居嚴凈佛土，當令我土常有如是諸妙香花，有情受用身心悅豫而無貪著。’ 
　　“復次，善現，諸菩薩摩訶薩以通愿力，營辦百味上妙飲食，供養諸佛、獨覺、聲聞及諸菩薩摩訶薩眾，供已歡喜發弘誓愿：‘我持如是所種善根，與諸有情平等共有回向所居嚴凈佛土，當得無上正等覺時，令我土中諸有情類，皆食如是百味飲食，資悅身心而無貪著。’ 
　　“復次，善現，諸菩薩摩訶薩以通愿力，營辦種種人中、天上諸妙涂香、細軟衣服，奉施諸佛、獨覺、聲聞及諸菩薩摩訶薩眾，或復施法并佛制多，施已歡喜發弘誓愿：‘我持如是所種善根，與諸有情平等共有回向所居嚴凈佛土，當得無上正等覺時，令我土中諸有情類，常得如是衣服、涂香，隨意受用而無貪著。’ 
　　“復次，善現，諸菩薩摩訶薩以通愿力，營辦種種人中、天上隨意所生五妙欲境，供養諸佛及佛制多、獨覺、聲聞并諸菩薩摩訶薩眾，施余有情，施已歡喜發弘誓愿：‘我持如是所種善根，與諸有情平等共有回向所居嚴凈佛土，當得無上正等覺時，令我土中諸有情類，隨心所樂上妙色、聲、香、味、觸境應念而生，歡喜受用而無貪著。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自住內空乃至無性自性空，亦教他住內空乃至無性自性空，作是事已復發愿言：‘當得無上正等覺時，愿我土中諸有情類，不離內空乃至無性自性空。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自住真如乃至不思議界，亦教他住真如乃至不思議界，作此事已復發愿言：‘當得無上正等覺時，令我土中諸有情類，不離真如乃至不思議界。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自住苦、集、滅、道圣諦，亦教他住苦、集、滅、道圣諦，作此事已復發愿言：‘當得無上正等覺時，令我土中諸有情類，不離苦、集、滅、道圣諦。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自修四念住乃至八圣道支，亦教他修四念住乃至八圣道支，作此事已復發愿言：‘當得無上正等覺時，令我土中諸有情類，不離四念住乃至八圣道支。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自修四靜慮、四無量、四無色定，亦教他修四靜慮、四無量、四無色定，作此事已復發愿言：‘當得無上正等覺時，令我土中諸有情類，不離四靜慮、四無量、四無色定。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自修八解脫乃至十遍處，亦教他修八解脫乃至十遍處，作此事已復發愿言：‘當得無上正等覺時，令我土中諸有情類，不離八解脫乃至十遍處。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自修空、無相、無愿解脫門，亦教他修空、無相、無愿解脫門，作此事已復發愿言：‘當得無上正等覺時，令我土中諸有情類，不離空、無相、無愿解脫門。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自修極喜地乃至法云地，亦教他修極喜地乃至法云地，作此事已復發愿言：‘當得無上正等覺時，令我土中諸有情類，不離極喜地乃至法云地。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自修一切陀羅尼門、三摩地門，亦教他修一切陀羅尼門、三摩地門，作此事已復發愿言：‘當得無上正等覺時，令我土中諸有情類，不離一切陀羅尼門、三摩地門。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自修五眼、六神通，亦教他修五眼、六神通，作此事已復發愿言：‘當得無上正等覺時，令我土中諸有情類，不離五眼、六神通。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自修如來十力乃至十八佛不共法，亦教他修如來十力乃至十八佛不共法，作此事已復發愿言：‘當得無上正等覺時，令我土中諸有情類，不離如來十力乃至十八佛不共法。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自修三十二大士相、八十隨好，亦教他修三十二大士相、八十隨好，作此事已復發愿言：‘當得無上正等覺時，令我土中諸有情類，不離三十二大士相、八十隨好。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自修無忘失法、恒住舍性，亦教他修無忘失法、恒住舍性，作此事已復發愿言：‘當得無上正等覺時，令我土中諸有情類，不離無忘失法、恒住舍性。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自修一切智、道相智、一切相智，亦教他修一切智、道相智、一切相智，作此事已復發愿言：‘當得無上正等覺時，令我土中諸有情類，不離一切智、道相智、一切相智。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自修一切菩薩摩訶薩行，亦教他修一切菩薩摩訶薩行，作此事已復發愿言：‘當得無上正等覺時，令我土中諸有情類，不離一切菩薩摩訶薩行。’ 
　　“復次，善現，諸菩薩摩訶薩行深般若波羅蜜多，勇猛正勤發弘誓愿，自修諸佛無上正等菩提，亦教他修諸佛無上正等菩提，作此事已復發愿言：‘當得無上正等覺時，令我土中諸有情類，不離諸佛無上正等菩提。’ 
　　“如是，善現，諸菩薩摩訶薩行深般若波羅蜜多，由斯愿行便能嚴凈所居佛土。 
　　“善現當知，是諸菩薩摩訶薩眾隨爾所時行菩提道，應得圓滿所起愿行，即爾所時精勤修學，由此因緣，自能成就一切善法，亦能令他漸次成就一切善法，自能修得殊勝相好所莊嚴身，亦能令他漸次修得殊勝相好所莊嚴身，由廣大福所攝受故。 
　　“善現當知，是諸菩薩摩訶薩眾所修愿行得圓滿已，各于所居嚴凈佛土證得無上正等覺時，所化有情亦生彼土共受凈土大乘法樂。 
　　“善現當知，是諸菩薩摩訶薩眾應修如是嚴凈佛土，謂彼土中常不聞有三種惡趣，亦不聞有諸惡見趣，亦不聞有貪、瞋、癡毒，亦不聞有男女形相，亦不聞有聲聞、獨覺，亦不聞有苦、無常等不可意事，亦不聞有攝受資具，亦不聞有我、我所執、隨眠、纏結、顛倒執著，亦不聞有安立有情果位差別；但聞說空、無相、無愿、無生、無滅、無性等聲，謂隨有情所樂差別，于樹林等內外物中，常有微風互相沖擊，發起種種微妙音聲，彼音聲中說：‘一切法皆無自性，無性故空，空故無相，無相故無愿，無愿故無生，無生故無滅。是故諸法本來寂靜自性涅槃，如來出世、若不出世，諸法法界法爾常住，謂一切法無性、空等。’彼佛土中諸有情類若晝、若夜、若行、若立、若坐、若臥，常聞如是妙法音聲。 
　　“善現當知，是諸菩薩摩訶薩眾各住所居嚴凈佛土證得無上正等覺時，十方如來、應、正等覺皆共稱贊彼彼佛名，若諸有情得聞如是諸佛名者，定于無上正等菩提得不退轉。 
　　“善現當知，是諸菩薩摩訶薩眾各住所居嚴凈佛土證得無上正等覺時，為諸有情宣說正法，有情聞已定不生疑，謂為是法、為是非法。所以者何？彼諸有情達一切法皆即真如、法界、法性，一切是法無非法者。如是，善現，是諸菩薩摩訶薩眾皆能嚴凈如是佛土。 
　　“復次，善現，是諸菩薩摩訶薩眾有所化生具不善根，未于諸佛、菩薩、獨覺及聲聞等種諸善根，為諸惡友所攝受故，離善友故，不聞正法，常為種種我、有情見及諸見趣之所執藏，墮在斷、常二邊偏執。是諸有情自起邪執，亦常教他令起邪執，于非三寶起三寶想，于三寶中謂非三寶，毀謗正法稱贊邪法，由是因緣，身壞命終墮諸惡趣受諸劇苦。是諸菩薩摩訶薩眾各住自土證得無上正等覺已，見彼有情沉淪生死受無量苦，以神通力方便教化，令舍惡見住正見中，從惡趣出生于人趣；生人趣已，復以種種神通方便教化令住正定聚中，由斯畢竟不墮惡趣；復令勤修殊勝愿行，命終得生嚴凈佛土，受用凈土大乘法樂。 
　　“如是，善現，是諸菩薩摩訶薩眾皆能如是嚴凈佛土。由所居土極清凈故，生彼有情于一切法不起疑惑，謂此是世間法，此是出世間法；此是有漏法，此是無漏法；此是有為法，此是無為法。諸如是等疑惑分別畢竟不生，由此因緣彼有情類定得無上正等菩提。 
　　“善現，是為菩薩摩訶薩嚴凈佛土功德之相。”  
大般若波羅蜜多經卷第四百七十七 第二分正定品第八十一  
　　爾時，具壽善現白佛言：“世尊，是諸菩薩摩訶薩為住正性定聚，為住不定聚耶？” 
　　佛告善現：“是諸菩薩摩訶薩皆住正性定聚，非不定聚。” 
　　具壽善現復白佛言：“是諸菩薩摩訶薩為住何等正性定聚？聲聞乘耶？獨覺乘耶？菩薩乘耶？” 
　　佛告善現：“是諸菩薩摩訶薩皆住菩薩正性定聚，非住二乘正性定聚。” 
　　具壽善現復白佛言：“是諸菩薩摩訶薩為何時住正性定聚？初發心耶？不退位耶？最后有耶？” 
　　佛告善現：“是諸菩薩摩訶薩若初發心、若不退位、若最后有，皆住菩薩正性定聚。” 
　　具壽善現復白佛言：“住正性定聚菩薩摩訶薩墮惡趣不？” 
　　佛告善現：“住正性定聚菩薩摩訶薩決定不墮諸惡趣中。” 
　　復告善現：“于意云何？第八、預流、一來、不還、阿羅漢、獨覺墮惡趣不？” 
　　善現對曰：“不也，世尊。” 
　　佛告善現：“諸菩薩摩訶薩亦復如是，從初發心修行布施波羅蜜多乃至般若波羅蜜多，及余無量無邊佛法，斷諸惡法。由此因緣，墮諸惡趣無有是處，生長壽天亦無是處，謂于彼處諸勝善法不得現行。是菩薩摩訶薩若生邊鄙，或生達絮、蔑戾車中，無有是處，謂于彼處不能修行殊勝善法，多起惡見不信因果，常樂習行諸穢惡業，不聞佛名、法名、僧名，亦無四眾，謂苾芻、苾芻尼、鄔波索迦、鄔波斯迦。是菩薩摩訶薩生邪見家，無有是處，謂生彼家執著種種諸惡見趣，撥無妙行、惡行及果，不修諸善樂作諸惡，故諸菩薩不生彼家。復次，善現，諸菩薩摩訶薩初發無上正等覺心，以勝意樂受行十種不善業道，無有是處。” 
　　具壽善現復白佛言：“若菩薩摩訶薩從初發心成就如是功德善根不生惡處，何故如來每為眾說自本生事多百千種，于中亦有生諸惡處，爾時善根為何所在？” 
　　佛告善現：“諸菩薩摩訶薩不由穢業受惡趣身，但為饒益諸有情類，由故思愿而受彼身，是故不應引彼為難。” 
　　復告善現：“于意云何？有諸獨覺或阿羅漢，方便善巧如諸菩薩，成就殊勝方便善巧，受白象等傍生之身，見怨賊來欲為損害，便起無上安忍慈悲，欲令彼人得利樂故，自舍身命不害彼不？” 
　　善現對曰：“諸獨覺等無如是事。” 
　　佛告善現：“由此因緣，當知菩薩為欲饒益諸有情故，為大慈悲速圓滿故，雖現受種種傍生之身，而不為傍生過失所染。” 
　　具壽善現復白佛言：“諸菩薩摩訶薩住何善根，為欲饒益諸有情故受傍生身？” 
　　佛告善現：“諸菩薩摩訶薩有何善根不應圓滿？然諸菩薩摩訶薩眾為求無上正等菩提，一切善根皆應圓滿，謂諸菩薩從初發心乃至安坐妙菩提座，無有善根不應圓滿，要具圓滿一切善法方得無上正等菩提，若一善法未能圓滿而得無上正等菩提，無有是處。是故，菩薩從初發心乃至安坐妙菩提座，于其中間常學圓滿一切善法，學已當得一切相智，永斷一切習氣相續，乃能證得一切智智。” 
　　具壽善現復白佛言：“云何菩薩摩訶薩成就白法及真圣智，而生惡趣受傍生身？” 
　　佛告善現：“于意云何？如來成就一切白法真圣智不？” 
　　善現對曰：“如來成就一切白法及真圣智。” 
　　佛告善現：“于意云何？如來化作傍生趣身，饒益有情作佛事不？” 
　　善現對曰：“如來化作傍生趣身，饒益有情作諸佛事。” 
　　佛告善現：“于意云何？如來化作傍生身時，是實傍生受彼苦不？” 
　　善現對曰：“如來化作傍生身時，非實傍生不受彼苦。” 
　　佛告善現：“諸菩薩摩訶薩亦復如是，雖成白法及真圣智，而為成熟諸有情故，方便善巧受傍生身，如應成熟諸有情類。 
　　“復次，善現，于意云何？有阿羅漢諸漏永盡，能化作身起諸事業，由彼事業能發生他歡喜心不？” 
　　善現對曰：“有阿羅漢諸漏永盡，能化作身起諸事業，由彼事業能令他人生大歡喜。” 
　　佛告善現：“諸菩薩摩訶薩亦復如是，雖成白法及真圣智，而為饒益諸有情故，方便善巧受惡趣身，如應成熟諸有情類；雖受彼身而不同彼受諸苦惱，亦復不為彼趣過失之所雜染。 
　　“復次，善現，于意云何？有工幻師或彼弟子，幻作種種象、馬等事，令眾人見歡喜踴躍，于彼有實象、馬等不？” 
　　善現對曰：“于彼無實象、馬等事。” 
　　佛告善現：“諸菩薩摩訶薩亦復如是，雖成白法及真圣智，而為饒益諸有情故，現受種種傍生等身，雖受彼身而實非彼，亦不為彼過失所污。” 
　　具壽善現復白佛言：“諸菩薩摩訶薩如是廣大方便善巧，雖成就白法及真圣智，而為有情故受種種身，隨其所應現作饒益。世尊，諸菩薩摩訶薩住何等法，能作如是方便善巧，雖受諸趣種種身形，而不為彼過失所污？” 
　　佛告善現：“諸菩薩摩訶薩住深般若波羅蜜多，能作如是方便善巧，由斯方便善巧力故，雖往十方殑伽沙等諸佛世界現種種身，利益安樂彼有情類，而于其中不起染著。所以者何？是菩薩摩訶薩于一切法都無所得，謂都不得能染、所染及染因緣。所以者何？以一切法自性空故。善現，當知空不能染著空，空亦不能染著余法，亦無余法能染著空。所以者何？空中空性尚不可得，況有余法而可得者？如是名為不可得空，諸菩薩摩訶薩安住此中，能證無上正等菩提，為諸有情常作饒益。” 
　　具壽善現復白佛言：“諸菩薩摩訶薩為但安住甚深般若波羅蜜多，能作如是方便善巧，為亦安住諸余法耶？” 
　　佛告善現：“豈有余法非深般若波羅蜜多之所攝受，而汝今者生如是疑？” 
　　具壽善現復白佛言：“甚深般若波羅蜜多既自性空，云何可說甚深般若波羅蜜多攝一切法？非于空中可說有法攝與不攝。” 
　　佛告善現：“豈不諸法諸法性空？” 
　　善現對曰：“如是，如是。” 
　　佛告善現：“若一切法一切法性空，豈不空中攝一切法？” 
　　善現對曰：“如是，如是。” 
　　佛告善現：“由此因緣，甚深般若波羅蜜多攝一切法，當知菩薩住深般若波羅蜜多，能作如是方便善巧。”  
　　爾時，具壽善現白佛言：“世尊，云何菩薩摩訶薩行深般若波羅蜜多時，安住諸法自性空中，引發神通波羅蜜多，安住神通波羅蜜多，能往十方殑伽沙等諸佛世界，供養恭敬諸佛世尊，于諸佛所聽受正法，種植無量殊勝善根？” 
　　佛告善現：“諸菩薩摩訶薩行深般若波羅蜜多時，遍觀十方殑伽沙等諸佛世界及諸佛眾并所說法自性皆空，唯有世俗假說名字說為世界、佛眾及法，如是世俗假說名字亦自性空。 
　　“善現當知，若十方界及諸佛眾并所說法假說名字自性不空，則所說空應成一分，以所說空非成一分故，一切法自性皆空，其理周圓無二、無別。諸菩薩摩訶薩行深般若波羅蜜多時，由遍觀空方便善巧，引發神通波羅蜜多，安住神通波羅蜜多，便能引發天眼、天耳、神境、他心、宿住、隨念及知漏盡微妙通慧。 
　　“善現當知，諸菩薩摩訶薩非離神通波羅蜜多，有能自在成熟有情、嚴凈佛土，證得無上正等菩提。是故神通波羅蜜多是菩提道，諸菩薩摩訶薩皆依此道求趣無上正等菩提，于求趣時能自圓滿一切善法，亦能教他修諸善法，雖作是事而于善法都無執著。所以者何？是菩薩摩訶薩知諸善法皆自性空，非自性空有所執著，若有執著則有愛味，由無執著亦無愛味，自性空中無愛味故，能味、所味及味因緣于空法中不可得故。 
　　“善現當知，諸菩薩摩訶薩行深般若波羅蜜多時，安住神通波羅蜜多，引發天眼清凈過人，用此天眼觀一切法自性皆空。見一切法自性空故，不依法相造作諸業，雖為有情說如是法，而亦不得諸有情相及彼施設。是菩薩摩訶薩以無所得而為方便，引發菩薩殊勝神通，用此神通作所應作一切事業。 
　　“是菩薩摩訶薩以極清凈過人天眼，遍觀十方殑伽沙等諸佛世界，見已引發神境智通，往彼饒益諸有情類，或以布施波羅蜜多乃至般若波羅蜜多而作饒益，或以四念住乃至八圣道支而作饒益，或以四靜慮、四無量、四無色定而作饒益，或以八解脫乃至十遍處而作饒益，或以空、無相、無愿解脫門而作饒益，或以諸余殊勝善法而作饒益，或以聲聞、獨覺、菩薩及諸佛法而作饒益。 
　　“是菩薩摩訶薩于十方界，若見有情多慳貪者，深生憐愍說如是法：‘汝等有情當行布施，諸慳貪者受貧窮苦，由貧窮故無有威德，不能自益況能益他？是故汝等當勤行施，既自安樂亦安樂他，勿以貧窮更相食啖，俱不解脫諸惡趣苦。’ 
　　“若見有情毀犯凈戒，深生憐愍說如是法：‘汝等有情當持凈戒，諸破戒者受惡趣苦，破戒之人無有威德，不能自益，況能益他？破戒因緣墮三惡趣，受苦異熟楚毒難忍，不能自救，況能救他？是故汝等當持凈戒，不應容納破戒之心經剎那頃，況經多時？勿自縱心后生憂悔。’ 
　　“若見有情更相忿恚，展轉結恨互相損惱，深生憐愍說如是法：‘汝等有情當修安忍，勿相瞋忿結恨相害，諸忿恨心不順善法，增長惡法招現衰損。汝等由此忿恨心故，身壞命終當墮惡趣，受諸極苦難有出期，是故汝等不應容納忿恨之心經剎那頃，何況令其長時相續？汝等今者展轉相緣，應起慈心作饒益事。’ 
　　“若見有情懶惰懈怠，深生憐愍說如是法：‘汝等有情當勤精進，勿于善法懶惰懈怠，諸懈怠者于諸善法及諸勝事皆不能成。汝等由斯墮諸惡趣受無量苦，是故汝等不應容納懈怠之心經剎那頃，何況令其長時相續？’ 
　　“若見有情失念散亂心不寂靜，深生憐愍說如是法：‘汝等有情當修靜慮，勿生失念散亂之心，如是之心不順善法，增長惡法招現衰損。汝等由此身壞命終，墮諸惡趣受無量苦，是故汝等不應容納失念散亂相應之心經剎那頃，何況令其長時相續？’ 
　　“若見有情愚癡惡慧，深生憐愍說如是法：‘汝等有情當修勝慧勿起惡慧，起惡慧者于諸善趣尚不能往，況得解脫？汝等由此惡慧因緣，墮諸惡趣受無量苦，是故汝等不應容納愚癡惡慧相應之心經剎那頃，何況令其長時相續？’ 
　　“若見有情多貪欲者深生憐愍，方便令其修不凈觀。若見有情多瞋恚者深生憐愍，方便令其修慈悲觀。若見有情多愚癡者深生憐愍，方便令其修緣起觀。若見有情多憍慢者深生憐愍，方便令其修界分別觀。若見有情多尋伺者深生憐愍，方便令其修持息念。若見有情失正道者深生憐愍，方便教導令入正道，謂聲聞道、或獨覺道、或如來道。方便為彼說如是法：‘汝等所執皆自性空，非空法中可有所執，以無所執為空相故。’ 
　　“如是，善現，諸菩薩摩訶薩行深般若波羅蜜多時，安住神通波羅蜜多，方能自在宣說正法，利益安樂諸有情類。善現當知，若菩薩摩訶薩遠離神通波羅蜜多，不能自在宣說正法，與諸有情作饒益事。善現當知，如鳥無翅，不能自在飛翔虛空遠有所至；諸菩薩摩訶薩亦復如是，若無神通波羅蜜多，不能自在宣說正法，與諸有情作饒益事。是故，善現，諸菩薩摩訶薩行深般若波羅蜜多時，應引發神通波羅蜜多，若引發神通波羅蜜多，即能自在宣說正法，隨意利樂諸有情類。 
　　“善現當知，諸菩薩摩訶薩以極清凈過人天眼，遍觀十方殑伽沙等諸佛世界，及觀生彼諸有情類，見已引發神境智通，經須臾間往到彼界，以他心智如實了知彼諸有情心、心所法，隨其所應為說法要，謂說布施波羅蜜多乃至般若波羅蜜多，或說四念住乃至八圣道支，或說四靜慮、四無量、四無色定，或說八解脫乃至十遍處，或說空、無相、無愿解脫門，或說一切陀羅尼門、三摩地門，或說內空乃至無性自性空，或說真如乃至不思議界，或說苦、集、滅、道圣諦，或說因緣乃至增上緣，或說從緣所生諸法，或說無明乃至老死，或說種種蘊、處、界門，或說聲聞道，或說獨覺道，或說菩薩道，或說菩提，或說涅槃，令彼有情聞是法已，皆獲殊勝利益安樂。 
　　“是菩薩摩訶薩以極清凈過人天耳，能聞一切人非人聲。由此天耳遍聞十方殑伽沙等諸佛世界一切如來、應、正等覺所說正法，聞已受持思惟義趣，隨所聞法能為有情如實宣說，或說布施波羅蜜多乃至般若波羅蜜多，廣說乃至或說菩提，或說涅槃，令彼有情聞是法已，皆獲殊勝利益安樂。 
　　“是菩薩摩訶薩以極清凈他心智通，如實了知諸有情類心、心所法，隨其所應為說法要，謂說布施波羅蜜多乃至般若波羅蜜多，廣說乃至或說菩提、或說涅槃，令彼有情聞是法已，皆獲殊勝利益安樂。 
　　“是菩薩摩訶薩以凈宿住隨念智通，能憶自他諸本生事。由此宿住隨念智通，如實念知過去諸佛及弟子眾名等差別，若諸有情樂聞過去諸宿住事而得益者，便為宣說諸宿住事，因斯方便為說正法，謂說布施波羅蜜多乃至般若波羅蜜多，廣說乃至或說菩提，或說涅槃，令彼有情聞是法已，皆獲殊勝利益安樂。 
　　“是菩薩摩訶薩以極迅速神境智通，往到十方殑伽沙等諸佛世界，親近供養諸佛世尊，于諸佛所種諸善根，還來本土為有情說諸佛土事，因斯方便為說正法，謂說布施波羅蜜多乃至般若波羅蜜多，廣說乃至或說菩提，或說涅槃，令諸有情聞是法已，皆獲殊勝利益安樂。 
　　“是菩薩摩訶薩以隨所得漏盡智通，如實了知諸有情類漏盡未盡，亦如實知漏盡方便，為未盡者宣說法要，謂說布施波羅蜜多乃至般若波羅蜜多，廣說乃至或說菩提，或說涅槃，令諸有情聞是法已，皆獲殊勝利益安樂。 
　　“如是，善現，諸菩薩摩訶薩行深般若波羅蜜多時，應引發神通波羅蜜多。是菩薩摩訶薩修習神通波羅蜜多得圓滿故，隨意所樂受種種身，不為苦樂過失所染，如佛化身雖能施作種種事業，而不為彼苦樂過失之所雜染。 
　　“如是，善現，諸菩薩摩訶薩行深般若波羅蜜多時，應游戲神通波羅蜜多，若游戲神通波羅蜜多，則能成熟有情、嚴凈佛土，疾證無上正等菩提。善現當知，若菩薩摩訶薩不成熟有情、嚴凈佛土，終不能得所求無上正等菩提。所以者何？諸菩薩摩訶薩若未圓滿菩提資糧，必不能證所求無上正等菩提。” 
　　具壽善現白言：“世尊，何等名為諸菩薩摩訶薩菩提資糧，諸菩薩摩訶薩圓滿如是菩提資糧，方能證得所求無上正等菩提？” 
　　佛告善現：“一切善法皆是菩薩菩提資糧。” 
　　具壽善現復白佛言：“何等名為一切善法？” 
　　佛告善現：“諸菩薩摩訶薩從初發心修行布施波羅蜜多乃至般若波羅蜜多，于中都無分別執著，謂作是念：‘此是布施乃至般若，由此、為此而修布施乃至般若。’是三分別執著都無，知一切法自性空故。由此所修布施等六波羅蜜多，能自饒益，亦能饒益一切有情，令出生死證涅槃故，說為善法，亦名菩薩菩提資糧，亦名菩薩摩訶薩道。過去、未來、現在菩薩摩訶薩眾行此道故，已得當得今得無上正等菩提，亦令有情已當今度生死大海得涅槃樂。 
　　“復次，善現，諸菩薩摩訶薩從初發心修行四念住乃至八圣道支，安住內空乃至無性自性空，安住真如乃至不思議界，安住苦、集、滅、道圣諦，修行四靜慮、四無量、四無色定，修行八解脫乃至十遍處，修行空、無相、無愿解脫門，修行菩薩摩訶薩地，修行一切陀羅尼門、三摩地門，修行如來十力乃至十八佛不共法，修行無忘失法、恒住舍性，修行一切智、道相智、一切相智，于中都無分別執著，謂作是念：‘此是四念住乃至一切相智，由此、為此而修四念住乃至一切相智。’是三分別執著都無，知一切法自性空故。由此所修四念住乃至一切相智，能自饒益，亦能饒益一切有情，令出生死得涅槃故，說為善法，亦名菩薩菩提資糧，亦名菩薩摩訶薩道。過去、未來、現在菩薩摩訶薩眾行此道故，已得當得今得無上正等菩提，亦令有情已當今度生死大海得涅槃樂。 
　　“善現當知，復有無量諸菩薩眾所修功德皆名善法，亦名菩薩菩提資糧，亦名菩薩摩訶薩道。諸菩薩摩訶薩要修如是諸勝善法令極圓滿，方能證得一切智智，要已證得一切智智，乃能無倒轉正法輪，令諸有情究竟安樂。”  第二分佛法品第八十二  
　　爾時，具壽善現白佛言：“世尊，若此諸善法是菩薩法者，復有何等是佛法耶？” 
　　佛告善現：“即菩薩法亦是佛法。謂諸菩薩于一切法覺一切相，由此當得一切相智，永斷一切習氣相續。若諸如來、應、正等覺，于一切法以一剎那相應妙慧現等覺已，證得無上正等菩提。善現，是名菩薩與佛二法差別，如二圣者雖俱是圣，而有行向、住果差別，所成就法非無有異。 
　　“如是，善現，若無間道中行于一切法，未離暗障，未到彼岸，未得自在，未得果時，名為菩薩。若解脫道中行于一切法，已離暗障，已到彼岸，已得自在，已得果時，乃名為佛。是為菩薩與佛有異，由位有異法非無別，而不可說法性有異。” 
　　具壽善現復白佛言：“若一切法自相皆空，自相空中如何得有種種差別，謂此是地獄，此是傍生，此是鬼界，此是人，此是天，此是種性地，此是第八地，此是預流，此是一來，此是不還，此是阿羅漢，此是獨覺，此是菩薩，此是如來？世尊，如是所說補特伽羅既不可得，彼所造業亦不可得，如所造業既不可得，彼異熟果亦不可得。” 
　　佛告善現：“如是，如是，如汝所說，一切法自相空，自相空中補特伽羅既無所有，業果異熟亦無所有，無所有中無差別相。然諸有情于一切法自相空理不如實知，造作諸業或善、或惡，由于善業造作增長生人、天中，由于惡業造作增長墮三惡趣，于善業中由于定業造作增長生于色界或無色界。由此因緣，諸菩薩摩訶薩修行布施波羅蜜多乃至般若波羅蜜多，安住內空乃至無性自性空，安住真如乃至不思議界，安住苦、集、滅、道圣諦，修行四念住乃至八圣道支，修行四靜慮、四無量、四無色定，修行八解脫乃至十遍處，修行空、無相、無愿解脫門，修行極喜地乃至法云地，修行一切陀羅尼門、三摩地門，修行五眼、六神通，修行如來十力乃至十八佛不共法，修行無忘失法、恒住舍性，修行一切智、道相智、一切相智。 
　　“善現，諸菩薩摩訶薩于如是等菩提分法，無間無缺修令圓滿，既圓滿已，便能引發近助菩提金剛喻定，證得無上正等菩提，與諸有情作大饒益常無失壞，無失壞故，令諸有情解脫生死諸苦惱事。” 
　　具壽善現復白佛言：“佛得無上正等覺已，為得諸趣生死法不？” 
　　佛言：“不也。” 
　　具壽善現復白佛言：“佛得無上正等覺已，為得黑業、白業、黑白業、非黑白業不？” 
　　佛言：“不也。” 
　　具壽善現復白佛言：“若佛不得諸趣生死及業差別，如何施設此是地獄，此是傍生，此是鬼界，此是人，此是天，此是種性地，此是第八地，此是預流，此是一來，此是不還，此是阿羅漢，此是獨覺，此是菩薩，此是如來？” 
　　佛告善現：“諸有情類自知諸法自相空不？” 
　　善現對曰：“不也，世尊。” 
　　佛告善現：“若諸有情自知諸法自相空者，諸菩薩摩訶薩便于無上正等菩提不應求證，方便善巧撥諸有情惡趣生死；以諸有情不知諸法自相空故，流轉諸趣受無量苦，是故菩薩從諸佛所聞一切法自相空已，為欲饒益諸有情故，求證無上正等菩提，方便善巧撥諸有情惡趣生死。 
　　“善現當知，諸菩薩摩訶薩常作是念：‘非一切法實有自相，如諸愚夫異生所執，然彼分別顛倒力故，非實有中起實有想，謂無我中起于我想，無有情中起有情想，廣說乃至無見者中起見者想，于無色中起于色想，無受、想、行、識中起受、想、行、識想，乃至一切有為法中虛妄分別顛倒力故，非實謂實，非有執有，由斯造作身、語、意業，不能解脫惡趣生死，我當撥濟令得解脫。’是菩薩摩訶薩作此念已，行深般若波羅蜜多，以諸善法攝在其中，無倒修行諸菩薩行，漸次圓滿菩提資糧，菩提資糧得圓滿已，證得無上正等菩提。得菩提已，為諸有情宣說開示分別建立四圣諦義，謂此是苦圣諦，此是苦集圣諦，此是苦滅圣諦，此是趣苦滅道圣諦。復以一切菩提分法，依通達智攝在如是四圣諦中，復依一切菩提分法，以微妙智施設建立佛、法、僧寶。由此三寶出現世間，諸有情類解脫生死，若諸有情不能歸信佛、法、僧寶，造作諸業輪回諸趣，受苦無窮，故應歸依佛、法、僧寶。” 
　　具壽善現復白佛言：“為由苦、集、滅、道圣諦，諸有情類得般涅槃？為由苦、集、滅、道圣智，諸有情類得般涅槃？” 
　　佛告善現：“非由苦、集、滅、道圣諦，諸有情類得般涅槃；非由苦、集、滅、道圣智，諸有情類得般涅槃。善現，我說四圣諦平等性即是涅槃，如是涅槃不由苦、集、滅、道諦得，不由苦、集、滅、道智得，但由般若波羅蜜多證平等性名得涅槃。” 
　　具壽善現復白佛言：“何等名為苦、集、滅、道平等性耶？” 
　　佛告善現：“若于是處無苦、集、滅、道諦，無苦、集、滅、道智，名四圣諦平等之性，此平等性即四圣諦。所有真如、法界、法性、不虛妄性、不變異性、平等性、離生性、法定、法住、實際、虛空界、不思議界，若佛出世、若不出世性相常住，無失壞、無變易，如是名為苦、集、滅、道平等之性。諸菩薩摩訶薩行深般若波羅蜜多時，為欲隨覺此四圣諦平等性故行深般若波羅蜜多，若能隨覺此四圣諦平等性時，名真隨覺一切圣諦，疾證無上正等菩提。” 
　　具壽善現復白佛言：“云何菩薩摩訶薩行深般若波羅蜜多時，為欲隨覺此四圣諦平等性故行深般若波羅蜜多，若能隨覺此四圣諦平等性時，名真隨覺一切圣諦，不墮聲聞、獨覺等地，趣入菩薩正性離生？” 
　　佛告善現：“諸菩薩摩訶薩行深般若波羅蜜多時，無有少法不如實見；于一切法如實見時，于一切法都無所得；于一切法無所得時，則如實見一切法空，謂如實見四諦所攝及所不攝諸法皆空；如是見時，能入菩薩正性離生；由能入菩薩正性離生故，便住菩薩種性地中；既住菩薩種性地中，則能決定不從頂墮，若從頂墮應墮聲聞或獨覺地。是菩薩摩訶薩安住菩薩種性地中，起四靜慮及四無量、四無色定。是菩薩摩訶薩安住如是奢摩他地，便能決擇一切法性，及隨覺悟四圣諦理。爾時，菩薩雖遍知苦而能不起緣執苦心，雖永斷集而能不起緣執集心，雖能證滅而能不起緣執滅心，雖能修道而能不起緣執道心，但起隨順趣向臨入無上正等菩提之心，如實觀察諸法實相。” 
　　具壽善現復白佛言：“是菩薩摩訶薩云何觀察諸法實相？” 
　　佛告善現：“是菩薩摩訶薩觀一切法無不皆空，是為觀察諸法實相。” 
　　具壽善現復白佛言：“是菩薩摩訶薩云何觀察諸法皆空？” 
　　佛告善現：“是菩薩摩訶薩于一切法如實觀察皆自相空，如是觀察諸法皆空。是菩薩摩訶薩以如是相毗缽舍那，如實觀見諸法皆空，都不見有諸法自性可住彼性證得無上正等菩提。所以者何？諸佛無上正等菩提及一切法，皆以無性而為自性，所謂色乃至識皆以無性而為自性，眼處乃至意處亦以無性而為自性，色處乃至法處亦以無性而為自性，眼界乃至意界亦以無性而為自性，色界乃至法界亦以無性而為自性，眼識界乃至意識界亦以無性而為自性，眼觸乃至意觸亦以無性而為自性，眼觸為緣所生諸受乃至意觸為緣所生諸受亦以無性而為自性，地界乃至識界亦以無性而為自性，因緣乃至增上緣亦以無性而為自性，從緣所生諸法亦以無性而為自性，無明乃至老死亦以無性而為自性，布施波羅蜜多乃至般若波羅蜜多亦以無性而為自性，內空乃至無性自性空亦以無性而為自性，真如乃至不思議界亦以無性而為自性，苦、集、滅、道圣諦亦以無性而為自性，四念住乃至八圣道支亦以無性而為自性，四靜慮、四無量、四無色定亦以無性而為自性，八解脫乃至十遍處亦以無性而為自性，空、無相、無愿解脫門亦以無性而為自性，凈觀地乃至如來地亦以無性而為自性，極喜地乃至法云地亦以無性而為自性，一切陀羅尼門、三摩地門亦以無性而為自性，五眼、六神通亦以無性而為自性，如來十力乃至十八佛不共法亦以無性而為自性，三十二大士相、八十隨好亦以無性而為自性，無忘失法、恒住舍性亦以無性而為自性，一切智、道相智、一切相智亦以無性而為自性，預流果乃至獨覺菩提亦以無性而為自性，一切菩薩摩訶薩行亦以無性而為自性，諸佛無上正等菩提亦以無性而為自性。如是無性非諸佛作，非獨覺作，非菩薩作，非聲聞作，亦非住果、行向者作，但為有情于一切法不知不見如實皆空故，諸菩薩摩訶薩眾行深般若波羅蜜多方便善巧，如自所覺為諸有情如實宣說，令離執著解脫一切生老病死，得般涅槃究竟安樂。”  
大般若波羅蜜多經卷第四百七十八 第二分無事品第八十三  
　　爾時，具壽善現白佛言：“世尊，若一切法皆以無性而為自性，如是無性非諸佛作，非獨覺作，非菩薩作，非聲聞作，亦非住果、行向者作，云何施設諸法有異？謂此是地獄，此是傍生，此是鬼界，此是人，此是四大王眾天乃至他化自在天，此是梵眾天乃至色究竟天，此是空無邊處天乃至非想非非想處天，此是預流，此是一來，此是不還，此是阿羅漢，此是獨覺，此是菩薩，此是如來？由此業故施設地獄，由此業故施設傍生，由此業故施設鬼界，由此業故施設于人，由此業故施設四大王眾天乃至他化自在天，由此業故施設梵眾天乃至色究竟天，由此業故施設空無邊處天乃至非想非非想處天，由此法故施設預流、一來、不還，由此法故施設阿羅漢，由此法故施設獨覺，由此法故施設菩薩，由此法故施設如來？ 
　　“世尊，無性之法定無作用，云何可言由如是業生于地獄，由如是業生于傍生，由如是業生于鬼界，由如是業生于人中，由如是業生四大王眾天乃至他化自在天，由如是業生梵眾天乃至色究竟天，由如是業生空無邊處天乃至非想非非想處天，由如是法得預流果，由如是法得一來果，由如是法得不還果，由如是法得阿羅漢果，由如是法得獨覺菩提，由如是法入菩薩位行菩薩道，由如是法得一切相智名佛世尊，令諸有情解脫生死？” 
　　佛告善現：“如是，如是，如汝所說，無性法中不可施設諸法有異，無業、無果亦無作用。但諸愚夫不了圣法毗奈耶故，不如實知諸法皆以無性為性，愚癡顛倒發起種種身、語、意業，隨業差別受種種身。依如是身品類差別，施設地獄、傍生、鬼界、若人、若天乃至非想非非想處。為欲濟撥如是愚夫愚癡顛倒受生死苦，施設圣法及毗奈耶分位差別，依此分位施設預流乃至獨覺、菩薩、如來。然一切法皆以無性而為自性，無性法中實無異法，無業、無果亦無作用，無性之法常無性故。 
　　“復次，善現，如汝所說‘無性之法定無作用，云何可言由如是法得預流果，廣說乃至由如是法得一切智名佛世尊，令諸有情脫生死？’者，于意云何？諸所修道是無性不？諸預流果、一來、不還、阿羅漢果、獨覺菩提及菩薩道一切相智是無性不？” 
　　善現對曰：“如是，如是，諸所修道廣說乃至一切相智皆是無性。” 
　　佛告善現：“于意云何？無性法為能得無性法不？” 
　　善現對曰：“不也，世尊。” 
　　佛告善現：“無性及道，是一切法皆非相應非不相應，無色、無見、無對、一相，所謂無相。愚夫異生愚癡顛倒，于無相法起有法想執著五蘊，于無常中起于常想，于諸苦中起于樂想，于無我中起于我想，于不凈中起于凈想，于無性法執著有性。由此菩薩摩訶薩眾行深般若波羅蜜多方便善巧，濟撥如是諸有情類，令離顛倒虛妄分別，方便安置無相法中，令勤修學解脫生死，證得畢竟常樂涅槃。” 
　　具壽善現復白佛言：“愚夫異生所執著事頗有真實而非虛妄，彼執著已造作諸業，由是因緣沉淪諸趣，不能解脫生死苦不？” 
　　佛告善現：“愚夫異生所執著事乃至無有如細毛端可說真實而非虛妄，彼執著已造作諸業，由是因緣沉淪諸趣，不能解脫生死眾苦，唯有虛妄顛倒執著。吾今為汝廣說譬喻，重顯斯義令其易了，諸有智者由諸譬喻，于所說義能生正解。 
　　“善現，于意云何？夢中見人受五欲樂，夢中頗有少分實事可令彼人受欲樂不？” 
　　善現對曰：“夢所見人尚非實有，況有實事可令彼人受五欲樂？” 
　　佛告善現：“于意云何？頗有諸法，若善若非善、若有記若無記、若有漏若無漏、若世間若出世間、若有為若無為，非如夢中所見事不？” 
　　善現對曰：“定無有法，若善若非善、若有記若無記、若有漏若無漏、若世間若出世間、若有為若無為，非如夢中所見事者。” 
　　佛告善現：“于意云何？夢中頗有真實諸趣于中往來生死事不？” 
　　善現對曰：“不也，世尊。” 
　　佛告善現：“于意云何？夢中頗有真實修道，依彼修道有離雜染得清凈不？” 
　　善現對曰：“不也，世尊。所以者何？夢所見法都無實事，非能施設、非所施設，修道尚無，況依修道有離雜染及得清凈？” 
　　佛告善現：“于意云何？明鏡等中所現眾像，為有實事可依造業，由所造業或墮地獄、或墮傍生、或墮鬼界、或生人中、或生天上受苦樂不？” 
　　善現對曰：“明鏡等中所現眾像，都無實事但誑愚童，如何可依造作諸業，由所造業或墮惡趣、或生人天受諸苦樂？” 
　　佛告善現：“于意云何？眾像頗有真實修道，依彼修道有離雜染得清凈不？” 
　　善現對曰：“明鏡等像都無實事，非能施設、非所施設，修道尚無，況依修道有離雜染及得清凈？” 
　　佛告善現：“于意云何？山谷等中所發諸響，為有實事可依造業，由所造業或墮地獄、或墮傍生、或墮鬼界、或生人中、或生天上受苦樂不？” 
　　善現對曰：“山谷等中所發諸響，都無實事但誑愚童，如何可依造作諸業，由所造業或墮惡趣、或生人天受諸苦樂？” 
　　佛告善現：“于意云何？諸響頗有真實修道，依彼修道有離雜染得清凈不？” 
　　善現對曰：“不也，世尊。所以者何？山谷等響都無實事，非能施設、非所施設，修道尚無，況依修道有離雜染及得清凈？” 
　　佛告善現：“于意云何？諸陽焰中現似水等，為有實事可依造業，由所造業或墮地獄、或墮傍生、或墮鬼界、或生人中、或生天上受苦樂不？” 
　　善現對曰：“諸陽焰中所現水等，都無實事但誑愚童，如何可依造作諸業，由所造業或墮惡趣、或生人天受諸苦樂？” 
　　佛告善現：“于意云何？諸陽焰中水等頗有真實修道，依彼修道有離雜染得清凈不？” 
　　善現對曰：“不也，世尊。所以者何？陽焰水等都無實事，非能施設、非所施設，修道尚無，況依修道有離雜染及得清凈？” 
　　佛告善現：“于意云何？諸光影中所現色相，為有實事可依造業，由所造業或墮地獄、或墮傍生、或墮鬼界、或生人中、或生天上受苦樂不？” 
　　善現對曰：“諸光影中所現色相，都無實事但誑愚童，如何可依造作諸業，由所造業或墮惡趣、或生人天受諸苦樂？” 
　　佛告善現：“于意云何？諸光影中色相頗有真實修道，依彼修道有離雜染得清凈不？” 
　　善現對曰：“不也，世尊。所以者何？光影色相都無實事，非能施設、非所施設，修道尚無，況依修道有離雜染及得清凈？” 
　　佛告善現：“于意云何？幻師幻作象、馬、車、步四種勇軍，或復幻作牛、羊、男、女及余種種甚希有事，此幻象等為有實事可依造業，由所造業或墮地獄、或墮傍生、或墮鬼界、或生人中、或生天上受苦樂不？” 
　　善現對曰：“幻象、馬等都無實事但誑愚童，如何可依造作諸業，由所造業或墮惡趣、或生人天受諸苦樂？” 
　　佛告善現：“于意云何？幻事頗有真實修道，依彼修道有離雜染得清凈不？” 
　　善現對曰：“不也，世尊。所以者何？幻象、馬等都無實事，非能施設、非所施設，修道尚無，況依修道有離雜染及得清凈？” 
　　佛告善現：“于意云何？能變化者所化作身，此所化身為有實事可依造業，由所造業或墮地獄、或墮傍生、或墮鬼界、或生人中、或生天上受苦樂不？” 
　　善現對曰：“諸變化身都無實事，如何可依造作諸業，由所造業或墮惡趣、或生人天受諸苦樂？” 
　　佛告善現：“于意云何？化身頗有真實修道，依彼修道有離雜染得清凈不？” 
　　善現對曰：“不也，世尊。所以者何？諸變化身都無實事，非能施設、非所施設，修道尚無，況依修道有離雜染及得清凈？” 
　　佛告善現：“于意云何？尋香城中所現物類，為有實事可依造業，由所造業或墮地獄、或墮傍生、或墮鬼界、或生人中、或生天上受苦樂不？” 
　　善現對曰：“尋香城中所現物類都無實事，如何可依造作諸業，由所造業或墮惡趣、或生人天受諸苦樂？” 
　　佛告善現：“于意云何？尋香城中物類頗有真實修道，依彼修道有離雜染得清凈不？” 
　　善現對曰：“不也，世尊。所以者何？尋香城中所現物類都無實事，非能施設、非所施設，修道尚無，況依修道有離雜染及得清凈？” 
　　佛告善現：“于意云何？此中頗有實雜染者、清凈者不？” 
　　善現對曰：“此中都無實雜染者及清凈者。” 
　　佛告善現：“如雜染者及清凈者實無所有，由此因緣，雜染清凈亦非實有。所以者何？住我、我所諸有情類虛妄分別，謂有雜染及清凈者，由此因緣謂有雜染及有清凈，非見實者謂有雜染及清凈者。如實見者知無雜染及清凈者，如是亦無雜染清凈實事可得，以一切法畢竟空故。”  第二分實說品第八十四  
　　爾時，具壽善現白佛言：“世尊，諸見實者既無雜染及無清凈，不見實者亦無雜染及無清凈。所以者何？以一切法無所有故。世尊，諸實說者既無雜染及無清凈，不實說者亦無雜染及無清凈。所以者何？以一切法無自性故。世尊，無自性法既無雜染及無清凈，有自性法亦無雜染及無清凈，諸有自性、無自性法亦無雜染及無清凈。所以者何？以一切法皆用無性為自性故。世尊，若見實者及實說者無染無凈，不見實者、不實說者亦無染凈，云何世尊有時說有清凈法耶？” 
　　佛告善現：“我說一切法平等性為清凈法。” 
　　具壽善現復白佛言：“何謂一切法平等性？” 
　　佛告善現：“諸法真如、法界、法性、不虛妄性、不變異性、平等性、離生性、法定、法住、實際、虛空界、不思議界，若佛出世、若不出世性相常住，是名一切法平等性，此平等性名清凈法。此依世俗說為清凈，不依勝義。所以者何？勝義諦中既無分別亦無戲論，一切名字言語道斷。” 
　　具壽善現復白佛言：“若一切法如夢、像、響、焰、影、幻、化及尋香城，雖現似有而無實事，諸菩薩摩訶薩云何依此非實有法，發趣無上正等覺心，作是誓言：我當圓滿布施波羅蜜多乃至般若波羅蜜多，我當圓滿殊勝神通波羅蜜多，我當圓滿方便善巧、妙愿、力、智波羅蜜多，我當圓滿四靜慮、四無量、四無色定，我當圓滿四念住乃至八圣道支，我當圓滿空、無相、無愿解脫門，我當圓滿八解脫乃至十遍處，我當圓滿內空乃至無性自性空，我當圓滿真如乃至不思議界，我當圓滿苦、集、滅、道圣諦，我當圓滿極喜地乃至法云地，我當圓滿一切陀羅尼門、三摩地門，我當圓滿五眼、六神通，我當圓滿如來十力乃至十八佛不共法，我當圓滿無忘失法、恒住舍性，我當圓滿一切智、道相智、一切相智，我當圓滿三十二大士相、八十隨好，我當發起無量光明普照十方無邊世界；我當發起一妙音聲，遍滿十方無邊世界，隨諸有情心、心所法勝解差別，為說種種微妙法門令獲利樂？” 
　　佛告善現：“于意云何？汝所說法，豈不一切如夢、像、響、焰、影、幻、化、尋香城耶？” 
　　善現對曰：“如是，如是，世尊，若一切法如夢乃至如尋香城皆無實事，云何菩薩摩訶薩行深般若波羅蜜多時，發大誓言：‘我當圓滿一切功德，利益安樂無量有情？ 
　　“世尊，非夢所見，廣說乃至尋香城中所現物類，能行布施波羅蜜多乃至般若波羅蜜多，況能圓滿？余一切法亦應如是，俱非實故。世尊，非夢所見，廣說乃至尋香城中所現物類，乃至能行三十二大士相、八十隨好，況能圓滿？余一切法亦應如是，俱非實故。世尊，非夢所見，廣說乃至尋香城中所現物類，能成一切所愿事業，余一切法亦應如是，俱非實故。” 
　　佛告善現：“如是，如是，如汝所說。非實有法尚不能行布施波羅蜜多乃至般若波羅蜜多，況能圓滿？如是乃至非實有法尚不能行三十二大士相、八十隨好，況能圓滿？非實有法不能成辦所愿事業，非實有法不能證得所求無上正等菩提。 
　　“復次，善現，布施、凈戒、安忍、精進、靜慮、般若波羅蜜多，及余無量無邊善法非實有故，不能證得所求無上正等菩提。善現當知，如是諸法一切皆是思惟造作，諸有思惟所造作法皆不能得一切智智。 
　　“復次，善現，如是諸法于菩提道雖能引發，而于其果無資助用，由此諸法無生、無起，無實相故。諸菩薩摩訶薩行深般若波羅蜜多時，從初發心雖起種種身、語、意善，謂若修行布施、凈戒、安忍、精進、靜慮、般若波羅蜜多，如是乃至若修行一切智、道相智、一切相智，而知一切如夢、像、響、焰、影、幻、化及尋香城皆非實有。 
　　“復次，善現，如是諸法雖非實有，若不圓滿決定不能成熟有情、嚴凈佛土、證得無上正等菩提。謂菩薩摩訶薩若不圓滿布施、凈戒、安忍、精進、靜慮、般若波羅蜜多，乃至一切智、道相智、一切相智，決定不能成熟有情、嚴凈佛土、證得無上正等菩提。 
　　“復次，善現，是諸菩薩摩訶薩行深般若波羅蜜多時，隨所修住一切善法，皆如實知如夢乃至如尋香城，謂若修行布施、凈戒、安忍、精進、靜慮、般若波羅蜜多，能如實知如夢乃至如尋香城；如是乃至若修行一切智、道相智、一切相智，能如實知如夢乃至如尋香城；若成熟有情、嚴凈佛土，求趣無上正等菩提，能如實知如夢乃至如尋香城，亦如實知諸有情類心行差別如夢乃至如尋香城。 
　　“復次，善現，是諸菩薩摩訶薩行深般若波羅蜜多時，于一切法不取為有、不取為無，若由如是取故證得一切智智，亦知彼法如夢乃至如尋香城，不取為有、不取為無。所以者何？布施、凈戒、安忍、精進、靜慮、般若波羅蜜多乃至一切智、道相智、一切相智皆不可取故，善、非善法亦不可取故，有記、無記法亦不可取故，有漏、無漏法亦不可取故，世間、出世間法亦不可取故，有為、無為法亦不可取故。是菩薩摩訶薩知一切法不可取已，求趣無上正等菩提。所以者何？以一切法皆不可取、都無實事，如夢乃至如尋香城，不可取法不能證得不可取法，然諸有情于如是法不知不見，是菩薩摩訶薩為饒益彼諸有情故，求趣無上正等菩提。 
　　“復次，善現，是菩薩摩訶薩從初發心，為欲利樂諸有情故，修行布施波羅蜜多乃至般若波羅蜜多，不為己身非為余事，為欲利樂諸有情故，求趣無上正等菩提，不為己身非為余事。 
　　“復次，善現，是菩薩摩訶薩行深般若波羅蜜多時，見諸愚夫于非我中而住我想，于非有情住有情想，如是乃至于非知者住知者想，于非見者住見者想。是菩薩摩訶薩見是事已，深生憐愍方便教化，令離顛倒妄想執著，安置無想甘露界中，住是界中不復現起我想乃至知、見者想，是時一切掉動、散亂、戲論、分別不復現行，心多安住寂靜澹泊無戲論界。 
　　“善現，是菩薩摩訶薩由此方便，行深般若波羅蜜多，自于諸法無所執著，亦能教他于一切法無所執著。此依世俗，不依勝義，以勝義中無所執著，自他差別不可得故。”  
　　爾時，具壽善現白佛言：“世尊，佛得無上正等覺時所證佛法，為依世俗說名為得，為依勝義說名得耶？” 
　　佛告善現：“佛得無上正等覺時所證佛法，依世俗故說名為得，不依勝義。若依勝義，能得、所得俱不可得。所以者何？若謂此人得如是法便有所得，有所得者便執有二，執有二者不能得果亦無現觀。” 
　　具壽善現復白佛言：“若執有二不能得果亦無現觀，執無二者為能得果有現觀耶？” 
　　佛告善現：“執有二者不能得果亦無現觀，執無二者亦復如是，有所執故如執有二。若不執二、不執不二，則名得果亦名現觀。所以者何？若執由此便能得果亦有現觀，及執由彼不能得果亦無現觀，俱是戲論，非一切法平等性中有諸戲論，若離戲論乃可名為法平等性。” 
　　具壽善現復白佛言：“若一切法皆以無性而為自性，此中何謂法平等性？” 
　　佛告善現：“若于是處都無有性亦無無性，亦不可說為平等性，如是乃名法平等性。善現當知，法平等性既不可說亦不可知，除平等性無法可得，離一切法無平等性。善現，當知法平等性，異生圣者俱不能行，非彼境故。” 
　　具壽善現復白佛言：“法平等性豈亦非佛所行境耶？” 
　　佛告善現：“法平等性，一切圣者皆不能行亦不能證，謂諸預流、若諸一來、若諸不還、若阿羅漢、若諸獨覺、若諸菩薩、若諸如來，皆不能以法平等性為所行境，此中一切戲論分別皆不行故。” 
　　具壽善現復白佛言：“佛于諸法皆得自在，如何可言法平等性亦非諸佛所行境耶？” 
　　佛告善現：“佛于諸法雖得自在，若平等性與佛有別，可言是佛所行境界，然平等性與佛無別，如何可言佛行彼境？ 
　　“善現當知，若諸異生法平等性，若諸預流、一來、不還、阿羅漢、獨覺、菩薩、如來法平等性，如是一切法平等性，皆同一相，所謂無相，是一平等無二無別，故不可說此是異生法平等性，廣說乃至此是如來法平等性。于此一法平等性中，諸平等性既不可得，于中異生及預流等差別之相亦不可得。” 
　　具壽善現復白佛言：“若一切法平等性中，諸差別相皆不可得，則諸異生及預流等法及有情應無差別。” 
　　佛告善現：“如是，如是，如汝所說，于一切法平等性中，若諸異生、若諸圣者乃至如來法及有情皆無差別。” 
　　具壽善現復白佛言：“若一切法平等性中，異生、圣者法及有情皆無差別，云何三寶出現世間，所謂佛寶、法寶、僧寶？” 
　　佛告善現：“于意云何？佛、法、僧寶法平等性各各別耶？” 
　　善現對曰：“如我解佛所說義者，佛、法、僧寶法平等性皆無差別。所以者何？佛、法、僧寶法平等性，如是一切皆非相應非不相應，無色、無見、無對、一相，所謂無相。然佛世尊于無相法方便善巧，建立種種法及有情名相差別，所謂此是異生及法，乃至此是如來及法。” 
　　佛告善現：“如是，如是，如汝所說，諸佛于法方便善巧，能于無相建立種種法及有情名相差別。 
　　“復次，善現，于意云何？若諸如來、應、正等覺不證無上正等菩提；設證無上正等菩提，不為有情建立諸法名相差別，諸有情類為能自知：此是地獄，此是傍生，此是鬼界，此是人，此是天，謂四大王眾天乃至非想非非想處天，此是色乃至識，此是眼處乃至意處，此是色處乃至法處，此是眼界乃至意界，此是色界乃至法界，此是眼識界乃至意識界，此是眼觸乃至意觸，此是眼觸為緣所生諸受乃至意觸為緣所生諸受，此是地界乃至識界，此是因緣乃至增上緣，此是從緣所生諸法，此是無明乃至老死，此是善、非善法，此是有記、無記法，此是有漏、無漏法，此是世間、出世間法，此是有為、無為法，此是布施波羅蜜多乃至般若波羅蜜多，此是四念住乃至八圣道支，此是內空乃至無性自性空，此是真如乃至不思議界，此是苦、集、滅、道圣諦，此是四靜慮、四無量、四無色定，此是空、無相、無愿解脫門，此是八解脫乃至十遍處，此是凈觀地乃至如來地，此是極喜地乃至法云地，此是一切陀羅尼門、三摩地門，此是五眼、六神通，此是如來十力乃至十八佛不共法，此是三十二大士相、八十隨好，此是無忘失法、恒住舍性，此是一切智、道相智、一切相智，此是一切相妙愿智，此是一切智智，此是三寶，此是三乘，諸有情類于如是等差別名相能自知不？” 
　　善現對曰：“不也，世尊。若佛不為有情建立諸如是等差別名相，諸有情類不能自知諸如是等差別名相。” 
　　佛告善現：“是故如來于無相法方便善巧，雖為有情建立種種差別名相，而于諸法平等性中能無所動；雖于有情作大恩德，而于其中能不取相。”  
　　爾時，具壽善現白佛言：“世尊，為如如來于一切法平等性中都無所動，如是一切異生、預流、一來、不還及阿羅漢、獨覺、菩薩，亦于諸法平等性中無所動不？” 
　　佛告善現：“如是，如是，以一切法及諸有情，皆不出過平等性故。如平等性，當知真如廣說乃至不思議界亦復如是，諸法異生及諸圣者于真如等無差別故。” 
　　具壽善現復白佛言：“若諸異生及諸圣者并一切法平等之性無差別者，今一切法及諸有情相各異故性亦應異，是則法性亦應各異，謂色乃至識相各異故性亦應異，眼處乃至意處相各異故性亦應異，色處乃至法處相各異故性亦應異，眼界乃至意界相各異故性亦應異，色界乃至法界相各異故性亦應異，眼識界乃至意識界相各異故性亦應異，眼觸乃至意觸相各異故性亦應異，眼觸為緣所生諸受乃至意觸為緣所生諸受相各異故性亦應異，地界乃至識界相各異故性亦應異，因緣乃至增上緣相各異故性亦應異，從緣所生諸法相各異故性亦應異，無明乃至老死相各異故性亦應異，貪、瞋、癡相各異故性亦應異，異生見趣相各異故性亦應異，四靜慮、四無量、四無色定相各異故性亦應異，四念住乃至八圣道支相各異故性亦應異，空、無相、無愿解脫門相各異故性亦應異，內空乃至無性自性空相各異故性亦應異，真如乃至不思議界相各異故性亦應異，苦、集、滅、道圣諦相各異故性亦應異，布施波羅蜜多乃至般若波羅蜜多相各異故性亦應異，八解脫乃至十遍處相各異故性亦應異，凈觀地乃至如來地相各異故性亦應異，極喜地乃至法云地相各異故性亦應異，一切陀羅尼門、三摩地門相各異故性亦應異，五眼、六神通相各異故性亦應異，如來十力乃至十八佛不共法相各異故性亦應異，三十二大士相、八十隨好相各異故性亦應異，無忘失法、恒住舍性相各異故性亦應異，一切智、道相智、一切相智相各異故性亦應異，愚夫異生乃至如來相各異故性亦應異，善、非善法相各異故性亦應異，有記、無記法相各異故性亦應異，有漏、無漏法相各異故性亦應異，世間、出世間法相各異故性亦應異，有為、無為法相各異故性亦應異。 
　　“世尊，如是法等，相若各異，是則法性亦應各異，云何于諸異相法等，可得安立法性一相？云何菩薩摩訶薩行深般若波羅蜜多時，不分別法及諸有情有種種性？若菩薩摩訶薩不分別法及諸有情有種種性，則應不能行深般若波羅蜜多；若不能行甚深般若波羅蜜多，則應不能從一菩薩地至一菩薩地；若定不能從一菩薩地至一菩薩地，則應不能趣入菩薩正性離生；若定不能趣入菩薩正性離生，則應不能超諸聲聞及獨覺地；若定不能超諸聲聞及獨覺地，則應不能圓滿神通波羅蜜多；若定不能圓滿神通波羅蜜多，則應不能于諸神通游戲自在；若定不能于諸神通游戲自在，則應不能圓滿布施波羅蜜多乃至般若波羅蜜多；若定不能圓滿布施波羅蜜多乃至般若波羅蜜多，則應不能從一佛國趣一佛國親近供養諸佛世尊；若定不能從一佛國趣一佛國親近供養諸佛世尊，則應不能于諸佛所種諸善根；若定不能于諸佛所種諸善根，則應不能嚴凈佛土、成熟有情；若定不能嚴凈佛土、成熟有情，則應不能證得無上正等菩提，轉正法輪度有情眾，令其永離惡趣生死。” 
　　佛告善現：“如汝所言：若諸異生及諸圣者并一切法平等之性無差別者，今一切法及諸有情相各異故性亦應異，是則法性亦應各異，云何于諸異相法等，可得安立法性一相？云何菩薩摩訶薩行深般若波羅蜜多時，不分別法及諸有情有種種性乃至廣說？ 
　　“善現，于意云何？諸色法性是空性不？諸受、想、行、識法性是空性不？如是乃至一切有為、無為法性是空性不？” 
　　善現對曰：“如是，如是，一切法性皆是空性。” 
　　佛告善現：“于意云何？于空性中法等異相為可得不？謂色異相廣說乃至一切有為、無為異相為可得不？” 
　　善現對曰：“不也，世尊。于空性中一切異相皆不可得。” 
　　佛告善現：“由此當知法平等性非即一切愚夫異生，非離一切愚夫異生，如是乃至非即如來、應、正等覺，非離如來、應、正等覺；法平等性非即色，非離色，非即受、想、行、識，非離受、想、行、識，如是乃至非即有為及無為法，非離有為及無為法。” 
　　具壽善現復白佛言：“法平等性為是有為，為是無為？” 
　　佛告善現：“法平等性非是有為，非是無為，然離有為法，無為法不可得，離無為法，有為法亦不可得。善現當知，若有為界、若無為界，如是二界非合非散，無色、無見、無對、一相，所謂無相，一切如來、應、正等覺依世俗說不依勝義。所以者何？非勝義中身行、語行、意行可得，非離身行、語行、意行勝義可得。善現當知，即有為法及無為法平等法性說名勝義，非離一切有為、無為別有勝義。是故菩薩摩訶薩行深般若波羅蜜多時，不動勝義而行菩薩摩訶薩行，成熟有情、嚴凈佛土，證得無上正等菩提，轉妙法輪度有情眾，令其永離生老病死，證得究竟常樂涅槃。”  第二分空性品第八十五  
　　爾時，具壽善現白佛言：“世尊，若諸法等平等之性皆本性空，此本性空于一切法非能、所作，云何菩薩摩訶薩行深般若波羅蜜多時，不動勝義以四攝事饒益有情？” 
　　佛告善現：“如是，如是，一切法等平等之性皆本性空，此本性空于一切法非能、所作，然諸菩薩能為有情以布施等作饒益事。若諸有情自知諸法皆本性空，則諸如來及諸菩薩不現神通作希有事，謂于諸法本性空中雖無所動，而令有情遠離種種妄想顛倒，謂令有情遠離我想、有情想乃至知者、見者想，亦令遠離色乃至識想，眼處乃至意處想，色處乃至法處想，眼界乃至意界想，色界乃至法界想，眼識界乃至意識界想，眼觸乃至意觸想，眼觸為緣所生諸受乃至意觸為緣所生諸受想，地界乃至識界想，無明乃至老死想，亦令遠離有為界想。住無為界，解脫一切生老病死。無為界者即諸法空，依世俗說名無為界。” 
　　具壽善現復白佛言：“由何空故說諸法空？” 
　　佛告善現：“由想空故說諸法空。 
　　“復次，善現，于意云何？若變化身復作化事，此有實事而不空耶？” 
　　善現對曰：“諸所變化都無實事，一切皆空。” 
　　佛告善現：“變化與空如是二法非合非散，此二俱以空空故空，不應分別是空是化。所以者何？非空性中有空、有化二事可得，以一切法畢竟空故。 
　　“復次，善現，無色非化，無受、想、行、識非化，諸是化者無不皆空，余法有情應知亦爾。” 
　　具壽善現復白佛言：“蘊、界、處等世間諸法及諸有情可皆是化，四念住等出世間法及諸有情豈亦是化？” 
　　佛告善現：“一切世間、出世法等無非是化，然于其中有聲聞化，有獨覺化，有菩薩化，有如來化，有煩惱化，有諸業化，由此因緣，我說一切皆如變化等無差別。” 
　　具壽善現復白佛言：“一切斷界，所謂預流、一來、不還、阿羅漢果、獨覺、如來永斷煩惱習氣相續，豈亦是化？” 
　　佛告善現：“如是諸法若與生滅二相合者亦皆是化。” 
　　具壽善現復白佛言：“何法非化？” 
　　佛告善現：“若法不與生滅相合，是法非化。” 
　　具壽善現復白佛言：“何法不與生滅相合？” 
　　佛告善現：“不虛誑法即是涅槃，此法不與生滅相合，是故非化。” 
　　具壽善現復白佛言：“如世尊說平等法性一切皆空，無能動者，無二可得，無有少法非自性空，如何涅槃可說非化？” 
　　佛告善現：“如是，如是，如汝所說，無有少法非自性空。此自性空非聲聞作，非獨覺作，非菩薩作，非如來作，亦非余作，有佛無佛其性常空，此即涅槃。是故我說涅槃非化，非實有法名為涅槃，可說無生、無滅、非化。復次，善現，我為新學諸菩薩說涅槃非化，非別實有不空涅槃，是故不應執此為難。”  
　　爾時，善現便白佛言：“云何方便教誡教授新學菩薩，令知諸法自性常空？” 
　　佛告善現：“豈一切法先有后無而不常空？然一切法先既非有后亦非無，自性常空不應驚怖，應作如是方便善巧教誡教授新學菩薩，令知諸法自性常空。”  
　　時，薄伽梵說是經已，無量菩薩摩訶薩眾，慈氏菩薩而為上首，具壽善現及舍利子、大采菽氏、大迦葉波、阿難陀等諸大聲聞，及諸天、龍、阿素洛等一切大眾，聞佛所說皆大歡喜，信受奉行。  
般若經第三會序 明寺沙門玄則撰  
　　夫正理晦于率情，而情由理鏡；妙觀睽于循跡，而跡以觀冥。然情跡兩崇，假名相而耽習，則理觀雙撥，資漸漬于多聞，王城所以亟迂，圣席于茲復坦。是用入游戲定，擒前會之神蹤；出微妙音，集向時之遙證。光敷法潤，藻沃心源，將欲利無利于情區，度不度于生品；運六通于即寂，流四辯于忘言，固當住不思議得無分別。至如夢中重夢，尚嬰馳徇之勞；即明覺后復覺，乃有發蒙之慶。何物物之殊炫，而如如之罕覯哉！彼如復如者，非異所異也！在纏出纏而性凈，有佛無佛而體常。會之則歸來，號如來矣！乖之則流異，稱異生焉！前際空而累盡，后際空而德滿。爾其辟甘露門，坐金剛座。假名法外，無色而莊嚴；勝義諦中，無心而啟悟。故能斷以空滯空之惡取，開無說假說之善權，熙妙色之殊對，霈圓音之各解，莫非自般若以為源，依般若以成學。譬山王之高妙，谷王之宗長，義必重深，辭亦豐秘。凡五十九卷，三十一品，于舊無涉，號單譯焉！  
大般若波羅蜜多經卷第四百七十九 第三分緣起品第一  
　　如是我聞：一時，薄伽梵住王舍城鷲峰山中，與大苾芻眾五億人俱，皆阿羅漢諸漏已盡，無復煩惱得真自在，心善解脫，慧善解脫，如調慧馬亦如大龍，已作所作，已辦所辦，棄諸重擔逮得己利，盡諸有結正知解脫，至心自在第一究竟，除阿難陀獨居學地，舍利子等而為上首。 
　　復有五百苾芻尼眾皆阿羅漢，耶輸達羅而為上首。 
　　復有多千鄔波索迦、鄔波斯迦皆已見法。 
　　復有無量無數不可稱、不可量、不可說無等等大菩薩僧，一切皆得大陀羅尼勝三摩地，安住空性，行無相境；愿無分別，得一切法平等性忍；具無礙解，諸所演說深妙理趣辯才無盡，游戲五通永無退失；氣調溫雅一切欽承，勤進勇銳無諸懈怠；舍親棄財忘身殉命，不以矯誑有所貪求，為諸有情而宣妙理；證深法忍至等極趣，得大無畏身意坦然；超出眾魔所作事業，降煩惱敵息諸業障；一切他論所不能伏，聲聞、獨覺不測其量；于法于心皆得自在，解脫所有業煩惱障；于說眾緣無不善巧，契深緣起無盡理趣；滅見、隨眠，斷諸纏結，于眾諦理智皆善證，發弘誓愿已經多劫；含笑先言容顏舒泰，詞韻和美妙辯無窮；處眾尊嚴威容肅穆，動止儀雅無畏坦然，那庾多劫巧說無盡；觀諸法門，猶如幻事、陽焰、夢境、水月、響聲，既類空花、鏡像、光影，亦如變化及尋香城，雖體實無而現似有；于甚深理說無所畏，贊頌巧妙心不下劣；善知有情種種勝解心行所趣微細差別，善能通達后際無礙；成就最勝無生法忍，如實悟入法平等性，攝受無邊大愿佛土；于十方界無數諸佛，由等持力常念現前；一切如來出興于世，皆能歷事無空過者，亦能勸請久住世間，轉正法輪度無量眾，善能伏滅一切隨眠及諸見趣、煩惱、纏垢，引發游戲百千等持，于諸法門能善悟入。是諸菩薩摩訶薩眾，具如是等無量功德，經無數劫嘆不能盡，其名曰賢守菩薩、寶性菩薩、導師菩薩、仁授菩薩、星授菩薩、水天菩薩、帝授菩薩、上慧菩薩、觀自在菩薩、得大勢菩薩、妙吉祥菩薩、金剛慧菩薩、寶印手菩薩、常舉手菩薩、慈氏菩薩，如是等無量百千俱胝那庾多菩薩摩訶薩而為上首。  
　　爾時，世尊于師子座上，自敷尼師壇結跏趺坐，端身正愿住對面念，入等持王妙三摩地——諸三摩地皆攝入此三摩地中，是所流故。 
　　爾時，世尊正知正念，從等持王安庠而起，以凈天眼觀察十方殑伽沙等諸佛世界，舉身怡悅，從兩足下千輻輪相，各放六十百千俱胝那庾多光。從足十指、兩趺、兩跟、兩踝、兩脛、兩腨、兩膝、兩髀、兩股、腰脅、腹背、臍中、心上、胸臆德字、大士夫相、兩乳、兩腋、兩肩、兩膊、兩肘、兩臂、兩腕、兩手、兩掌、十指、項咽、頤頷、頰額、頭頂、兩眉、兩眼、兩耳、兩鼻、口四牙、四十齒、眉間毫相，一一身分各放六十百千俱胝那庾多光。此一一光各照三千大千世界，從此展轉遍照十方殑伽沙等諸佛世界，其中有情觸斯光者，必獲無上正等菩提。 
　　爾時，世尊一切毛孔皆悉熙怡，各出六十百千俱胝那庾多光，是一一光各照三千大千世界，從此展轉遍照十方殑伽沙等諸佛世界，其中有情觸斯光者，必獲無上正等菩提。 
　　爾時，世尊演身常光照此三千大千世界，從此展轉遍照十方殑伽沙等諸佛世界，其中有情觸斯光者，必獲無上正等菩提。 
　　爾時，世尊從其面門出廣長舌相，遍覆三千大千世界，熙怡微笑。復從舌相流出無量百千俱胝那庾多光，其光雜色，從此雜色一一光中現寶蓮花，其花千葉皆真金色眾寶莊嚴。如是光、花遍三千界，從此展轉周流十方殑伽沙等諸佛世界。諸花臺中皆有化佛，結跏趺坐演妙法音，一一法音皆說六種波羅蜜多相應之法，有情聞者，必獲無上正等菩提。  
　　爾時，世尊不起于座，復入師子游戲等持，現神通力令此三千大千世界六種變動，東踴西沒，西踴東沒，南踴北沒，北踴南沒，中踴邊沒，邊踴中沒。其地清凈光澤細軟，生諸有情利益安樂。時此三千大千世界所有地獄、傍生、鬼界及余無暇險惡趣坑，一切有情皆離苦難，從此舍命得生人中及六欲天，皆憶宿住歡喜踴躍同詣佛所，以淳凈心頂禮佛足。從此展轉周遍十方殑伽沙等諸佛世界，以佛神力六種變動，時彼世界諸惡趣等，一切有情皆離苦難，從彼舍命得生人中及六欲天，皆憶宿住歡喜踴躍，各于本界同詣佛所頂禮佛足。 
　　時，此三千大千世界及余十方殑伽沙等世界有情，盲者能視，聾者能聽，啞者能言，狂者得念，亂者得定，貧者得富，露者得衣，饑者得食，渴者得飲，病者得除愈，丑者得端嚴，形殘者得具足，根缺者得圓滿，迷悶者得醒悟，疲頓者得安適。時諸有情等心相向，如父如母，如兄如弟，如姊如妹，如友如親，離邪語業命修正語業命，離十惡業道修十善業道，離惡尋思修善尋思，離非梵行修正梵行，好凈棄穢樂靜舍諠，身意泰然忽生妙樂，如修行者入第三定。復有勝慧欻爾現前，咸作是思：“布施、調伏、安忍、勇進、寂靜、諦觀，遠離放逸修行梵行，于諸有情慈悲喜舍不相惱觸，豈不善哉！”  
　　爾時，世尊在師子座，光明殊特威德巍巍，映蔽三千大千世界并余十方殑伽沙等諸佛國土，蘇迷盧山、輪圍山等，及余一切龍神天宮乃至凈居皆悉不現，如秋滿月暉映眾星，如夏日輪光奪諸色，如四大寶妙高山王掩蔽諸山喪其光彩。佛以神力現本色身，令此三千大千世界一切有情皆悉睹見。 
　　時，此三千大千世界無量無數凈居諸天，下至欲界四大王眾天及余一切人非人等，皆見如來處師子座威光顯曜如大金山，歡喜踴躍嘆未曾有，各持種種上妙花鬘、涂散等香、衣服、瓔珞、寶幢、幡蓋、伎樂諸珍，及無量種天青蓮華、天赤蓮華、天白蓮華、天香蓮華、天黃蓮華、天紅蓮華、天金錢樹華及香葉，并余無量水陸生華，持詣佛所奉散佛上。以佛神力，諸華鬘等旋轉上踴合成華臺，量等三千大千世界，垂天華蓋，寶鐸珠幡綺飾紛綸甚可愛樂。 
　　時，此佛土微妙莊嚴，猶如西方極樂世界，佛光輝映三千大千，物類虛空皆同金色，十方各等殑伽河沙諸佛世界亦復如是。 
　　時，此三千大千佛土以佛神力，一切天人各各見佛正坐其前，咸謂如來獨為說法。 
　　爾時，世尊不起于座，熙怡微笑，從其面門放大光明，遍照三千大千佛土，并余十方殑伽沙等諸佛世界。時，此三千大千佛土一切有情，尋佛光明，普見十方殑伽沙等諸佛世界一切如來應正等覺聲聞菩薩眾會圍繞，及余一切有情、無情品類差別。時，彼十方殑伽沙等諸佛世界一切有情，尋佛光明，亦見此土釋迦牟尼如來應正等覺聲聞菩薩眾會圍繞，及余一切有情、無情品類差別。  
　　爾時，東方盡殑伽沙等世界最后世界，名曰多寶，佛號寶性如來應正等覺，現為菩薩摩訶薩眾說大般若波羅蜜多。 
　　彼有菩薩名曰普光，見此大光大地變動及佛身相，心懷猶豫前詣佛所，白言：“世尊，何因何緣而有此瑞？” 
　　時，寶性佛告普光言：“從此西方盡殑伽沙等世界最后世界，名曰堪忍，佛號釋迦牟尼如來應正等覺，現為菩薩摩訶薩眾說大般若波羅蜜多，彼佛神力故現斯瑞。” 
　　普光聞已歡喜踴躍，白言：“世尊，我今請往堪忍世界觀禮供養釋迦牟尼佛及菩薩眾，唯愿聽許。” 
　　時，寶性佛告普光言：“今正是時，隨汝意往。”即以千莖金色蓮華，其華千葉眾寶莊嚴，授與普光而誨之曰：“汝持此華至釋迦牟尼佛所，如我詞曰：‘寶性如來應正等覺致問無量，持此蓮華以寄世尊而為佛事。’汝至彼界應住正知，勿以慢心觀彼佛土及諸大眾而自毀傷。所以者何？彼諸菩薩得無礙解陀羅尼門、三摩地門神通自在，住最后身堪紹佛位，威德難及悲愿熏心，以大因緣而生彼界。” 
　　時，普光菩薩于寶性佛所受華奉敕，與無量百千俱胝那庾多菩薩摩訶薩，及無數百千童男、童女，頂禮佛足右繞奉辭。各持無量上妙供具發引而來，所經東方諸佛世界，一一佛所供養恭敬尊重贊嘆無空過者。 
　　到此佛所頂禮雙足，繞百千匝卻住一面，普光菩薩前白佛言：“世尊，從此東方盡殑伽沙等世界最后世界，名曰多寶，佛號寶性如來應正等覺，致問世尊無量，持此千莖金色蓮華，以寄世尊而為佛事。” 
　　時，釋迦牟尼佛受此蓮華還散東方殑伽沙等諸佛世界，佛神力故令此蓮華遍諸佛土，諸華臺中各有化佛結跏趺坐，為諸菩薩說大般若波羅蜜多相應之法，有情聞者必獲無上正等菩提。 
　　是時，普光及諸眷屬見此事已，歡喜踴躍嘆未曾有，各隨善根供具多少，供養恭敬尊重贊嘆佛菩薩已退坐一面，余東方界亦復如是。  
　　爾時，南方盡殑伽沙等世界最后世界，名離一切憂，佛號無憂德，彼有菩薩名曰離憂。 
　　西方盡殑伽沙等世界最后世界，名近寂靜，佛號寶焰，彼有菩薩名曰行慧。 
　　北方盡殑伽沙等世界最后世界，名曰最勝，佛號勝帝，彼有菩薩名曰勝授。 
　　東北方盡殑伽沙等世界最后世界，名定莊嚴，佛號定象勝德，彼有菩薩名離塵勇猛。 
　　東南方盡殑伽沙等世界最后世界，名妙覺莊嚴甚可愛樂，佛號蓮華勝德，彼有菩薩名蓮華手。 
　　西南方盡殑伽沙等世界最后世界，名離塵聚，佛號日輪遍照勝德，彼有菩薩名曰光明。 
　　西北方盡殑伽沙等世界最后世界，名真自在，佛號一寶蓋勝，彼有菩薩名曰寶勝。 
　　下方盡殑伽沙等世界最后世界，名曰蓮華，佛號蓮華德，彼有菩薩名蓮華勝。 
　　上方盡殑伽沙等世界最后世界，名曰歡喜，佛號喜德，彼有菩薩名曰喜授。 
　　——如是一切皆如東方。  
　　爾時，于此三千大千堪忍世界眾寶充滿，諸妙香花遍布其地，寶幢幡蓋處處行列，花樹、果樹、香樹、鬘樹、寶樹、衣樹、諸雜飾樹，周遍莊嚴甚可愛樂，如眾蓮華世界普華如來佛土妙吉祥菩薩、善住慧菩薩及余無量大威德菩薩摩訶薩本所住處。  第三分舍利子品第二之一  
　　爾時，世尊知諸世界，若天魔梵，若諸沙門，若婆羅門，若諸菩薩摩訶薩眾紹尊位者，若余一切于法有緣人非人等，皆來集會，便告具壽舍利子言：“若菩薩摩訶薩欲于諸法等覺諸相，應學般若波羅蜜多。” 
　　時，舍利子聞佛所說，合掌恭敬而白佛言：“世尊，云何菩薩摩訶薩欲于諸法等覺諸相，應學般若波羅蜜多？” 
　　佛告具壽舍利子言：“諸菩薩摩訶薩應以無住而為方便，安住般若波羅蜜多，所住、能住不可得故；應以無舍而為方便，圓滿布施波羅蜜多，施者、受者不可得故；應以無護而為方便，圓滿凈戒波羅蜜多，犯無犯相不可得故；應以無取而為方便，圓滿安忍波羅蜜多，動不動相不可得故；應以無策而為方便，圓滿精進波羅蜜多，身心勤怠不可得故；應以無思而為方便，圓滿靜慮波羅蜜多，有味、無味不可得故；應以無執而為方便，圓滿般若波羅蜜多，有無性相不可得故。 
　　“復次，舍利子，諸菩薩摩訶薩安住般若波羅蜜多，以無所得而為方便，應修四念住、四正斷、四神足、五根、五力、七等覺支、八圣道支；應修空解脫門、無相解脫門、無愿解脫門；應修四靜慮、四無量、四無色定；應修八解脫、九次第定；應修九想，何等為九？謂膖脹想、濃爛想、異赤想、青瘀想、啄啖想、離散想、骸骨想、焚燒想、厭壞想；應修十隨念，何等為十？謂佛隨念、法隨念、僧隨念、戒隨念、舍隨念、天隨念、入出息隨念、厭隨念、死隨念、身隨念；應修十想，何等為十？謂無常想、苦想、無我想、不凈想、死想、一切世間不可樂想、厭食想、斷想、離想、滅想；應修十一智，何等十一？謂苦智、集智、滅智、道智、盡智、無生智、法智、類智、世俗智、他心智、如說智；應修有尋有伺三摩地、無尋唯伺三摩地、無尋無伺三摩地；應修未知當知根、已知根、具知根；應修不凈處觀、遍處觀、一切智智；應修奢摩他、毗缽舍那；應修三明、四無礙解、四無所畏；應修不退轉五神通；應修六波羅蜜多、七圣財、八大士覺、九有情居智；應修如來十力、十八佛不共法；應修大慈大悲、大喜大舍；應修一切相、微妙智等無量無邊不可思議諸佛功德，如是諸法不可得故。 
　　“復次，舍利子，若菩薩摩訶薩欲疾證得一切智智，應學般若波羅蜜多；欲疾圓滿一切智、道相智、一切相智、一切有情心行相智，應學般若波羅蜜多；欲拔一切煩惱習氣，應學般若波羅蜜多；欲入菩薩正決定位，應學般若波羅蜜多；欲超聲聞、獨覺等地，應學般若波羅蜜多；欲住菩薩不退轉地，應學般若波羅蜜多；欲得殊勝六種神通，應學般若波羅蜜多；欲知一切有情心行轉變差別，應學般若波羅蜜多；欲勝一切聲聞、獨覺智慧作用，應學般若波羅蜜多；欲得一切陀羅尼門、三摩地門，應學般若波羅蜜多；欲以一念隨喜之心超過一切聲聞、獨覺所有布施，應學般若波羅蜜多；欲以一念隨喜之心超過一切聲聞、獨覺所有凈戒，應學般若波羅蜜多；欲以一念隨喜之心超過一切聲聞、獨覺定慧解脫解脫知見，應學般若波羅蜜多；欲以一念隨喜之心超過一切聲聞、獨覺靜慮解脫等持等至及余善法，應學般若波羅蜜多；欲以一念所修善法超過一切異生、聲聞、獨覺善法，應學般若波羅蜜多；欲行少分布施、凈戒、安忍、精進、靜慮、般若，為諸有情方便善巧，平等回向一切智智，便得無量無數功德，應學般若波羅蜜多。 
　　“復次，舍利子，若菩薩摩訶薩欲令所修布施、凈戒、安忍、精進、靜慮、般若波羅蜜多，速得圓滿離諸障礙，應學般若波羅蜜多；欲得世世常見諸佛，恒聞正法，得佛覺悟，蒙佛憶念，教誡教授，應學般若波羅蜜多；欲得佛身具三十二大丈夫相、八十隨好具足莊嚴，應學般若波羅蜜多；欲生佛家入童真地，常不遠離諸佛菩薩，應學般若波羅蜜多；欲以種種勝善根力，隨意能引上妙供具，供養恭敬尊重贊嘆一切如來應正等覺，令諸善根疾得成滿，應學般若波羅蜜多；欲滿一切有情所求飲食、衣服、床榻、臥具、病緣醫藥、種種花香、燈明、車乘、園林、舍宅、財谷、珍寶、嚴具、伎樂，及余種種王等所受上妙樂具，并世出世諸妙善法，應學般若波羅蜜多。 
　　“復次，舍利子，若菩薩摩訶薩欲普安立盡虛空界、法界、世界一切有情，皆令安住布施、凈戒、安忍、精進、靜慮、般若波羅蜜多，及余無邊殊勝善法，應學般若波羅蜜多；欲得發起一念善心所獲功德，乃至安坐妙菩提座，證得無上正等菩提亦不窮盡，應學般若波羅蜜多；欲得十方諸佛世界一切如來應正等覺，及諸菩薩摩訶薩眾，咸共稱嘆護念與力，應學般若波羅蜜多；欲一發心即能遍到十方各如殑伽沙界，供養恭敬尊重贊嘆一切如來應正等覺，及諸菩薩摩訶薩眾，利益安樂無量有情，應學般若波羅蜜多；欲以一音即能遍滿十方各如殑伽沙界，贊嘆諸佛教誡有情，應學般若波羅蜜多，欲紹三寶種使不斷絕，利益安樂一切有情，應學般若波羅蜜多。 
　　“復次，舍利子，若菩薩摩訶薩欲通達內空、外空、內外空、大空、空空、勝義空、有為空、無為空、畢竟空、無際空、散無散空、本性空、自共相空、一切法空、無性空、無性自性空、及所緣空、增上空、等無空等，應學般若波羅蜜多。若菩薩摩訶薩欲通達一切法、真如、法界、法性、不虛妄性、不變異性、平等性、離生性、法定、法住、實際，應學般若波羅蜜多。若菩薩摩訶薩欲知十方殑伽沙等三千大千世界，所有大地虛空，諸山、大海、江河、池沼、澗谷、陂湖、地、水、火、風諸極微數，應學般若波羅蜜多。若菩薩摩訶薩見劫火起遍燒三千大千世界天地烔然，欲以一氣吹令頓滅，應學般若波羅蜜多。若菩薩摩訶薩見風劫起三千大千世界最下所依風輪飄擊上涌，將吹三千大千世界蘇迷盧山、輪圍山等諸所有物碎如朽葉，欲以一指障彼風力令息不起，應學般若波羅蜜多。若菩薩摩訶薩欲于三千大千世界，一結跏坐充滿虛空，應學般若波羅蜜多。若菩薩摩訶薩欲以一毛系取三千大千世界蘇迷盧山、輪圍山等諸所有物，擲過他方無量無數無邊世界，而不損害其中有情，應學般若波羅蜜多。若菩薩摩訶薩欲以一食、一香、一花、一鬘、一衣、一幢、一蓋、一燈幡等諸供養具，供養恭敬尊重贊嘆十方各如殑伽沙界一切如來應正等覺及弟子眾無不充足，應學般若波羅蜜多。若菩薩摩訶薩欲普安立十方各如殑伽沙界諸有情類，令住戒蘊、定蘊、慧蘊、解脫蘊、解脫知見蘊，或住預流、一來、不還、阿羅漢果、獨覺菩提，乃至令入無余依涅槃界究竟安樂，應學般若波羅蜜多。 
　　“復次，舍利子，若菩薩摩訶薩修行般若波羅蜜多，能如實知修行布施得大果報，謂如實知：如是布施得生剎帝利大族，如是布施得生婆羅門大族，如是布施得生長者大族，如是布施得生居士大族，又如實知如是布施得生四大王眾天，如是布施得生三十三天，如是布施得生夜摩天，如是布施得生睹史多天，如是布施得生樂變化天，如是布施得生他化自在天，又如實知依此布施得初靜慮定、或第二靜慮定、或第三靜慮定、或第四靜慮定，又如實知依此布施得空無邊處定、或識無邊處定、或無所有處定、或非想非非想處定，又如實知依此布施起三十七菩提分法，由是因緣得預流果、或一來果、或不還果、或阿羅漢果、或獨覺菩提，或得無上正等菩提，能如實知修行凈戒、安忍、精進、靜慮、般若，得大果報亦復如是。 
　　“復次，舍利子，若菩薩摩訶薩修行般若波羅蜜多，能如實知如是布施方便善巧能滿布施波羅蜜多，如是布施方便善巧能滿凈戒波羅蜜多，如是布施方便善巧能滿安忍波羅蜜多，如是布施方便善巧能滿精進波羅蜜多，如是布施方便善巧能滿靜慮波羅蜜多，如是布施方便善巧能滿般若波羅蜜多，又如實知如是凈戒安忍精進靜慮般若方便善巧各能滿六波羅蜜多。”  
　　時，舍利子白言：“世尊，云何菩薩摩訶薩修行般若波羅蜜多，能如實知如是布施方便善巧能滿布施乃至般若波羅蜜多？能如實知如是凈戒乃至般若方便善巧能滿凈戒乃至靜慮波羅蜜多？” 
　　佛告尊者舍利子言：“以無所得為方便故，謂菩薩摩訶薩行布施時，了達一切施受物相不可得故能滿布施波羅蜜多，犯無犯相不可得故能滿凈戒波羅蜜多，動不動相不可得故能滿安忍波羅蜜多，身心勤怠不可得故能滿精進波羅蜜多，有亂、無亂不可得故能滿靜慮波羅蜜多，諸法性相不可得故能滿般若波羅蜜多。舍利子，是為菩薩摩訶薩行布施時方便善巧能滿六種波羅蜜多。如是，舍利子，菩薩摩訶薩行凈戒時，乃至行般若時，方便善巧各能滿六波羅蜜多。 
　　“復次，舍利子，若菩薩摩訶薩欲得過去、未來、現在一切如來應正等覺殊勝功德，應學般若波羅蜜多。若菩薩摩訶薩欲達一切有為無為究竟彼岸，應學般若波羅蜜多。若菩薩摩訶薩欲達過去、未來、現在諸法真如法界法性無生實際，應學般若波羅蜜多。若菩薩摩訶薩欲與一切聲聞、獨覺常為導首，應學般若波羅蜜多。若菩薩摩訶薩欲與諸佛為親侍者，應學般若波羅蜜多。若菩薩摩訶薩欲與諸佛為內眷屬，應學般若波羅蜜多。若菩薩摩訶薩欲得生生具大眷屬，應學般若波羅蜜多。若菩薩摩訶薩欲得菩薩常為眷屬，應學般若波羅蜜多。若菩薩摩訶薩欲為世間真凈福田，應學般若波羅蜜多。若菩薩摩訶薩欲伏慳貪心，息犯戒心，除忿恚心，舍懈怠心，靜散亂心，離惡慧心，應學般若波羅蜜多。若菩薩摩訶薩欲善安立一切有情于施性福業事，戒性福業事，修性福業事，供侍福業事，有依福業事，應學般若波羅蜜多。 
　　“復次，舍利子，若菩薩摩訶薩欲得五眼，何等為五？所謂肉眼、天眼、慧眼、法眼、佛眼，應學般若波羅蜜多。若菩薩摩訶薩欲以天眼盡見十方殑伽沙等世界諸佛妙相好身，應學般若波羅蜜多。若菩薩摩訶薩欲以天耳遍聞十方殑伽沙等世界諸佛所說法要，應學般若波羅蜜多。若菩薩摩訶薩欲如實知十方各如殑伽沙界一切如來心、心所法，應學般若波羅蜜多。若菩薩摩訶薩欲得普聞十方世界諸佛說法，乃至無上正等菩提常無斷絕，應學般若波羅蜜多。若菩薩摩訶薩欲見過去、未來、現在十方諸佛所有國土，應學般若波羅蜜多。若菩薩摩訶薩欲于過去、未來、現在十方諸佛所說契經、應頌、授記、諷頌、自說、因緣、本事、本生、方廣、希法、譬喻、論議，諸聲聞等曾所未聞，皆能受持究竟通利，應學般若波羅蜜多。若菩薩摩訶薩欲于過去、未來、現在十方諸佛所說法門，既自受持究竟通利如說修行，復能為他如實廣說勸令修行，應學般若波羅蜜多。若菩薩摩訶薩欲于十方殑伽沙等幽冥世界，或世界中間無日月光處為作光明，應學般若波羅蜜多。若菩薩摩訶薩欲于十方殑伽沙等無量世界，其中眾生成就邪見，不聞佛名、法名、僧名，不信因果，而能化導令起正見，聞三寶名深信因果，應學般若波羅蜜多。若菩薩摩訶薩欲令十方殑伽沙等世界有情，以己威力盲者能視，聾者能聽，啞者能言，狂者得念，亂者得定，貧者得富，露者得衣，饑者得食，渴者得飲，病者得除愈，丑者得端嚴，形殘者得具足，根缺者得圓滿，迷悶者得醒悟，疲頓者得安泰，一切有情慈心相向，墮惡趣者得生善趣，習惡業者皆修善業，諸犯戒者安住戒蘊，未得定者安住定蘊，有惡慧者安住慧蘊，無解脫者安住解脫蘊，無解脫知見者安住解脫知見蘊，未見諦者得預流果、或一來果、或不還果、或阿羅漢果、或獨覺菩提，或復漸次證得無上正等菩提，應學般若波羅蜜多。若菩薩摩訶薩欲學如來應正等覺殊勝威儀，令諸有情觀之無厭滅惡生善，應學般若波羅蜜多。 
　　“復次，舍利子，若菩薩摩訶薩修行般若波羅蜜多，作如是念：‘我何時得如龍象視容止肅然，為眾說法身語意業隨智慧行皆悉清凈，于經行時足不履地如四指量？欲成是事應學般若波羅蜜多。’若菩薩摩訶薩修行般若波羅蜜多，作如是念：‘我何時得無量百千俱胝那庾多四大王眾天、三十三天、夜摩天、睹史多天、樂變化天、他化自在天，梵眾天——梵輔天、梵會天、大梵天，光天——少光天、無量光天、極光凈天，凈天——少凈天、無量凈天、遍凈天，廣天——少廣天、無量廣天、廣果天，無煩天、無熱天、善現天、善見天、色究竟天，導從圍繞詣菩提樹，是諸天眾于菩提樹下以天衣為座，我于此座結跏趺坐，以眾妙相所莊嚴手而撫大地，使于地神并諸眷屬，俱時踴現降魔怨敵，證得無上正等菩提，從是已后，若行若住，若坐若臥，隨地方所悉為金剛？欲成是事應學般若波羅蜜多。’若菩薩摩訶薩修行般若波羅蜜多，作如是念：‘我何時得舍國出家，即于是日證得無上正等菩提，即于是日轉妙法輪，即令無量無數有情遠塵離垢生凈法眼，復令無量無數有情永盡諸漏心慧解脫，亦令無量無數有情能于無上正等菩提得不退轉？欲成是事應學般若波羅蜜多。’若菩薩摩訶薩修行般若波羅蜜多，作如是念：‘我何時得無上菩提，無量無數聲聞菩薩為弟子眾一說法時，即令無量無數有情不起于座成阿羅漢，復令無量無數有情不起于座能于無上正等菩提得不退轉？欲成是事應學般若波羅蜜多。’若菩薩摩訶薩修行般若波羅蜜多，作如是念：‘我何時得壽量無盡，無邊光明相好莊嚴觀者無厭，雖復行時千葉蓮花每承其足，而令地上現千輻輪，舉步經行大地震動，而不擾惱地居有情，欲回顧時舉身皆轉，足之所履盡金剛際，如車輪量地皆隨轉，舉身支節皆放光明，遍照十方無邊世界，隨所照處為諸有情作大饒益？欲成是事應學般若波羅蜜多。’若菩薩摩訶薩修行般若波羅蜜多，作如是念：‘我得無上正等覺時，愿所居土無有一切貪欲、瞋恚、愚癡等名，其中有情成就妙慧，由斯慧力作是思惟，布施、調伏、安忍、勇進、寂靜、諦觀，離諸放逸勤修梵行，慈悲喜舍不惱有情，如余佛土，豈不善哉！化事既周般涅槃后，正法無有滅盡之期，常為有情作大饒益。欲成是事應學般若波羅蜜多。’若菩薩摩訶薩修行般若波羅蜜多，作如是念：‘我得無上正等覺時，愿令十方殑伽沙等無量世界一切有情聞我名者，必得無上正等菩提。欲成是事應學般若波羅蜜多。’舍利子，諸菩薩摩訶薩欲得此等無量無邊殊勝功德，應學般若波羅蜜多。”  
大般若波羅蜜多經卷第四百八十 第三分舍利子品第二之二  
　　“復次，舍利子，若菩薩摩訶薩修行般若波羅蜜多，已能引發如是功德。爾時，三千大千世界四大天王，歡喜踴躍作是思惟：‘我等今者應以四缽奉此菩薩，如昔天王奉先佛缽。’是時，三千大千世界三十三天、夜摩天、睹史多天、樂變化天、他化自在天，歡喜踴躍作是思惟：‘我等皆應給侍供養如是菩薩，令阿素洛兇黨損減，使諸天眾眷屬增益。’是時，三千大千世界梵眾天乃至大梵天、光天乃至極光凈天、凈天乃至遍凈天、廣天乃至廣果天、無煩天乃至色究竟天，歡喜悅豫作是思惟：‘我等應請如是菩薩疾證無上正等菩提，轉妙法輪饒益一切。’ 
　　“復次，舍利子，若菩薩摩訶薩修行般若波羅蜜多，增益布施、凈戒、安忍、精進、靜慮、般若波羅蜜多及余善法。時，彼世界諸善男子、善女人等歡喜踴躍作是思惟：‘我等當為如是菩薩作父母、兄弟、妻子、眷屬、知識、朋友。’時，彼世界四大王眾天乃至他化自在天、梵眾天乃至大梵天、光天乃至極光凈天、凈天乃至遍凈天、廣天乃至廣果天、無煩天乃至色究竟天，歡喜悅豫作是思惟：‘我等當設種種方便，令是菩薩離淫欲法，從初發心乃至證得所求無上正等菩提常修梵行，于順結法不生貪染。所以者何？行非梵行，于生梵天尚能為礙，況證無上正等菩提？’是故菩薩斷欲出家修梵行者能得無上正等菩提，非不出家行非梵行。”  
　　爾時，舍利子白佛言：“世尊，諸菩薩摩訶薩為要當有父母、妻子、諸親友耶？” 
　　佛言：“舍利子，或有菩薩具有父母、妻子、眷屬而修菩薩摩訶薩行；或有菩薩無有妻子，從初發心乃至成佛，常修梵行不壞童真；或有菩薩方便善巧，先現受用五妙欲境，后方厭舍勤修梵行，乃得無上正等菩提。 
　　“舍利子，如工幻師或彼弟子善幻術者，化作種種五妙欲具，于中自恣歡娛受樂。于意云何？彼幻所作為有實不？” 
　　舍利子言：“不也，世尊。” 
　　佛言：“舍利子，菩薩摩訶薩亦復如是方便善巧為欲成熟諸有情故，示受五欲而實無染。所以者何？諸菩薩摩訶薩于五欲中深生厭患，不為彼過之所涂染，以無量門訶毀諸欲，謂作是念：‘欲如熾火，欲如糞穢，欲如魁膾，欲如怨敵，欲如毒器，欲如暗井。’舍利子，諸菩薩摩訶薩以如是等無量過門訶毀諸欲，豈有真實受諸欲事？但為方便饒益有情，令獲利樂化現斯事。”  
　　爾時，舍利子白佛言：“世尊，諸菩薩摩訶薩云何應行甚深般若波羅蜜多？” 
　　佛言：“舍利子，諸菩薩摩訶薩修行般若波羅蜜多時，應如是觀：實有菩薩，不見有菩薩，不見菩薩名；不見般若波羅蜜多，不見般若波羅蜜多名；不見行，不見不行。何以故？舍利子，菩薩自性空，菩薩名空。所以者何？色自性空，不由空故；受、想、行、識自性空，不由空故。色空非色，受、想、行、識空非受、想、行、識；色不離空，空不離色，受、想、行、識不離空，空不離受、想、行、識；色即是空，空即是色，受、想、行、識即是空，空即是受、想、行、識。何以故？舍利子，此但有名謂為菩提，此但有名謂為薩埵，此但有名謂為菩薩，此但有名謂之為空，如是自性無生、無滅、無染、無凈。諸菩薩摩訶薩如是修行甚深般若波羅蜜多不見生、不見滅、不見染、不見凈。何以故？舍利子，唯假立客名別別于法而起分別，假立客名，隨起言說，如如言說，如是如是生起執著。諸菩薩摩訶薩修行般若波羅蜜多時，于如是等名及所名一切不見，由不見故不生執著。 
　　“復次，舍利子，菩薩摩訶薩修行般若波羅蜜多時，應如是觀：菩薩但有名，佛但有名，般若波羅蜜多但有名，色但有名，受、想、行、識但有名，余一切法但有名。舍利子，如我但有名，謂之為我實不可得，如是有情、命者、生者、養者、士夫、補特伽羅，廣說乃至知者、見者，亦但有名，謂為有情乃至見者實不可得。以不可得空故，但隨世俗假立客名，諸法亦爾不應執著。是故菩薩摩訶薩修行般若波羅蜜多時，不見有我乃至見者，亦不見有一切法性。 
　　“舍利子，菩薩摩訶薩如是修行般若波羅蜜多，除諸佛慧，一切聲聞、獨覺等慧所不能及。所以者何？是菩薩摩訶薩于名、所名俱無所得，以不觀見、無執著故。舍利子，若菩薩摩訶薩能如是行甚深般若波羅蜜多，名為善行甚深般若波羅蜜多。 
　　“舍利子，假使汝等諸大聲聞滿贍部洲如竹、蘆葦、稻、粟、甘蔗、諸麻、林等所有智慧，比行般若波羅蜜多菩薩智慧百分不及一，千分不及一，百千分不及一，數分、算分乃至鄔波尼殺曇分亦不及一。何以故？舍利子，是菩薩摩訶薩所有智慧，能使十方一切有情趣涅槃故。又，舍利子，修行般若波羅蜜多一菩薩摩訶薩，于一日中所修智慧，一切聲聞、獨覺智慧不能及故。 
　　“舍利子，置贍部洲，假使汝等諸大聲聞滿四大洲如竹、蘆葦、稻、粟、甘蔗、諸麻、林等所有智慧，比行般若波羅蜜多菩薩智慧百分不及一，千分不及一，百千分不及一，數分、算分乃至鄔波尼殺曇分亦不及一。何以故？舍利子，是菩薩摩訶薩所有智慧，能使十方一切有情趣涅槃故。又，舍利子，修行般若波羅蜜多一菩薩摩訶薩于一日中所修智慧，一切聲聞、獨覺智慧不能及故。 
　　“舍利子，置四大洲，假使汝等諸大聲聞滿一三千大千世界如竹、蘆葦、稻、粟、甘蔗、諸麻、林等所有智慧，比行般若波羅蜜多菩薩智慧百分不及一，千分不及一，百千分不及一，數分、算分乃至鄔波尼殺曇分亦不及一。何以故？舍利子，是菩薩摩訶薩所有智慧，能使十方一切有情趣涅槃故。又，舍利子，修行般若波羅蜜多一菩薩摩訶薩于一日中所修智慧，一切聲聞、獨覺智慧不能及故。 
　　“舍利子，置一三千大千世界，假使汝等諸大聲聞充滿十方殑伽沙等諸佛世界如竹、蘆葦、稻、粟、甘蔗、諸麻、林等所有智慧，比行般若波羅蜜多菩薩智慧百分不及一，千分不及一，百千分不及一，數分、算分乃至鄔波尼殺曇分亦不及一。何以故？舍利子，是菩薩摩訶薩所有智慧，能使十方一切有情趣涅槃故。又，舍利子，修行般若波羅蜜多一菩薩摩訶薩于一日中所修智慧，一切聲聞、獨覺智慧不能及故。”  
　　爾時，舍利子白佛言：“世尊，若聲聞乘預流、一來、不還、阿羅漢所有智慧，若獨覺乘所有智慧，若菩薩摩訶薩所有智慧，若諸如來、應、正等覺所有智慧，如是一切皆無差別，不相違背，無生無滅，自性皆空。若法無差別、不相違、無生滅、自性空，是法差別理不可得，云何世尊說行般若波羅蜜多一菩薩摩訶薩，于一日中所修智慧，一切聲聞、獨覺智慧所不能及？” 
　　佛言：“舍利子，于汝意云何？修行般若波羅蜜多一菩薩摩訶薩，于一日中所修智慧所作事業，一切聲聞、獨覺智慧有此用不？” 
　　舍利子言：“不也，世尊。” 
　　“又，舍利子，于意云何？修行般若波羅蜜多一菩薩摩訶薩，于一日中所修智慧，具能引發一切相微妙智、一切智、道相智、一切相智，利益安樂一切有情于一切法覺一切相，方便安立一切有情于無余依般涅槃界，一切聲聞、獨覺智慧有此用不？” 
　　舍利子言：“不也，世尊。” 
　　“又，舍利子，于意云何？一切聲聞及諸獨覺能作是念‘我證無上正等菩提，方便安立一切有情于無余依涅槃界’不？” 
　　舍利子言：“不也，世尊。” 
　　“又，舍利子，于意云何？一切聲聞及諸獨覺能作是念‘我當修行布施、凈戒、安忍、精進、靜慮、般若波羅蜜多，成熟有情、嚴凈佛土，滿佛十力、四無所畏、四無礙解、十八佛不共法，證得無上正等菩提，方便安立無量、無數、無邊有情于無余依涅槃界’不？” 
　　舍利子言：“不也，世尊。” 
　　佛言：“舍利子，修行般若波羅蜜多諸菩薩摩訶薩皆作是念：‘我當修行布施、凈戒、安忍、精進、靜慮、般若波羅蜜多，成熟有情、嚴凈佛土，滿佛十力、四無所畏、四無礙解、十八佛不共法，證得無上正等菩提，方便安立無量、無數、無邊有情于無余依般涅槃界。’ 
　　“舍利子，譬如螢火不作是念：‘我光能照遍贍部洲普令大明。’聲聞、獨覺亦復如是，曾無一心能作是念：‘我修六種波羅蜜多，成熟有情、嚴凈佛土，滿佛十力、四無所畏、四無礙解、十八佛不共法，證得無上正等菩提，方便安立無量、無數、無邊有情于無余依般涅槃界。’ 
　　“舍利子，譬如日輪光明熾盛，才出便照遍贍部洲；修行般若波羅蜜多諸菩薩摩訶薩亦復如是，皆作是念：‘我修六種波羅蜜多，成熟有情、嚴凈佛土，滿佛十力、四無所畏、四無礙解、十八佛不共法，證得無上正等菩提，方便安立無量、無數、無邊有情于無余依般涅槃界。’”  
　　爾時，舍利子白佛言：“世尊，云何菩薩摩訶薩能超聲聞、獨覺等地，能得菩薩不退轉地凈菩提道？” 
　　佛言：“舍利子，諸菩薩摩訶薩從初發心修行六種波羅蜜多，住空、無相、無愿之法便超聲聞、獨覺等地，能得菩薩不退轉地凈菩提道。”  
　　時，舍利子復白佛言：“世尊，諸菩薩摩訶薩住何等地，能為一切聲聞、獨覺真凈福田？” 
　　佛言：“舍利子，諸菩薩摩訶薩從初發心，修行六種波羅蜜多，乃至安坐妙菩提座，常為一切聲聞、獨覺真凈福田。何以故？舍利子，依諸菩薩摩訶薩故，一切善法出現世間，所謂一切十善業道、五近事戒、八近住戒、四靜慮、四無量、四無色定、四圣諦智、四念住、四正斷、四神足、五根、五力、七等覺支、八圣道支、四無所畏、四無礙解、如來十力、六波羅蜜多、十八佛不共法，諸如是等無量無數無邊善法出現世間。由此菩薩諸善法故，世間便有剎帝利大族、婆羅門大族、長者大族、居士大族、四大王眾天乃至他化自在天、梵眾天乃至大梵天、光天乃至極光凈天、凈天乃至遍凈天、廣天乃至廣果天、無想有情天、無煩天乃至色究竟天、空無邊處天乃至非想非非想處天出現于世。 
　　“復由菩薩諸善法故，便有預流、一來、不還、阿羅漢、獨覺、菩薩摩訶薩及諸如來、應、正等覺出現世間。”  
　　時，舍利子復白佛言：“世尊，諸菩薩摩訶薩為復須凈自身福田不？” 
　　佛言：“舍利子，諸菩薩摩訶薩不復須凈自身福田。所以者何？已極凈故。何以故？舍利子，諸菩薩摩訶薩為大施主，施諸有情世、出世間多善法故。謂施有情十善業道、五近事戒、八近住戒、四靜慮、四無量、四無色定、四圣諦智、四念住、四正斷、四神足、五根、五力、七等覺支、八圣道支、如來十力、四無所畏、四無礙解、六波羅蜜多、十八佛不共法，施如是等無量無數無邊善法故，說菩薩為大施主；由斯已凈自身福田，生長世間無量福聚。”  
　　爾時，舍利子白佛言：“世尊，諸菩薩摩訶薩與何法相應故，當言與般若波羅蜜多相應？” 
　　佛言：“舍利子，諸菩薩摩訶薩與色空相應故，當言與般若波羅蜜多相應；與受、想、行、識空相應故，當言與般若波羅蜜多相應。諸菩薩摩訶薩與眼處空相應故，當言與般若波羅蜜多相應；與耳、鼻、舌、身、意處空相應故，當言與般若波羅蜜多相應。諸菩薩摩訶薩與色處空相應故，當言與般若波羅蜜多相應；與聲、香、味、觸、法處空相應故，當言與般若波羅蜜多相應。諸菩薩摩訶薩與眼界空相應故，當言與般若波羅蜜多相應；與耳、鼻、舌、身、意界空相應故，當言與般若波羅蜜多相應。諸菩薩摩訶薩與色界空相應故，當言與般若波羅蜜多相應；與聲、香、味、觸、法界空相應故，當言與般若波羅蜜多相應。諸菩薩摩訶薩與眼識界空相應故，當言與般若波羅蜜多相應；與耳、鼻、舌、身、意識界空相應故，當言與般若波羅蜜多相應。諸菩薩摩訶薩與苦圣諦空相應故，當言與般若波羅蜜多相應；與集、滅、道圣諦空相應故，當言與般若波羅蜜多相應。諸菩薩摩訶薩與無明空相應故，當言與般若波羅蜜多相應；與行、識、名色、六處、觸、受、愛、取、有、生、老死愁嘆苦憂惱空相應故，當言與般若波羅蜜多相應。諸菩薩摩訶薩與一切法空相應故，當言與般若波羅蜜多相應；與有為無為法空相應故，當言與般若波羅蜜多相應。諸菩薩摩訶薩與本性空相應故，當言與般若波羅蜜多相應。舍利子，諸菩薩摩訶薩與如是七空相應故，當言與般若波羅蜜多相應。 
　　“舍利子，諸菩薩摩訶薩與如是七空相應時，不見色若相應若不相應，不見受、想、行、識若相應若不相應；不見色若生法若滅法，不見受、想、行、識若生法若滅法；不見色若染法若凈法，不見受、想、行、識若染法若凈法。不見色與受合，不見受與想合，不見想與行合，不見行與識合。何以故？舍利子，無有少法與法合者，以一切法本性空故。 
　　“舍利子，諸色空，彼非色；諸受、想、行、識空，彼非受、想、行、識。何以故？舍利子，諸色空，彼非變礙相；諸受空，彼非領納相；諸想空，彼非取像相；諸行空，彼非造作相；諸識空，彼非了別相。何以故？舍利子，色不異空，空不異色，色即是空，空即是色，受、想、行、識亦復如是。 
　　“舍利子，是諸法空相，不生不滅、不染不凈、不增不減，非過去、非未來、非現在。如是空中無色，無受、想、行、識；無眼處，無耳、鼻、舌、身、意處；無色處，無聲、香、味、觸、法處；無地界，無水、火、風、空、識界；無眼界，無耳、鼻、舌、身、意界；無色界，無聲、香、味、觸、法界；無眼識界，無耳、鼻、舌、身、意識界；無無明，亦無無明滅；無行、識、名色、六處、觸、受、愛、取、有、生、老死，無行乃至老死滅；無苦圣諦，無集、滅、道圣諦；無得，無現觀；無預流，無預流果；無一來，無一來果；無不還，無不還果；無阿羅漢，無阿羅漢果；無獨覺，無獨覺菩提；無菩薩，無菩薩行；無正等覺，無正等覺菩提。 
　　“舍利子，諸菩薩摩訶薩與如是法相應故，當言與般若波羅蜜多相應。 
　　“復次，舍利子，諸菩薩摩訶薩修行般若波羅蜜多，不見布施波羅蜜多若相應若不相應，不見凈戒、安忍、精進、靜慮、般若波羅蜜多若相應若不相應；不見色若相應若不相應，不見受、想、行、識若相應若不相應；不見眼處若相應若不相應，不見耳、鼻、舌、身、意處若相應若不相應；不見色處若相應若不相應，不見聲、香、味、觸、法處若相應若不相應；不見眼界若相應若不相應，不見耳、鼻、舌、身、意界若相應若不相應，不見色界若相應若不相應，不見聲、香、味、觸、法界若相應若不相應；不見眼識界若相應若不相應，不見耳、鼻、舌、身、意識界若相應若不相應；不見苦圣諦若相應若不相應，不見集、滅、道圣諦若相應若不相應；不見無明若相應若不相應，不見行、識、名色、六處、觸、受、愛、取、有、生、老死若相應若不相應；不見四念住若相應若不相應，不見四正斷、四神足、五根、五力、七等覺支、八圣道支若相應若不相應；不見六神通若相應若不相應；不見佛十力若相應若不相應，不見四無所畏、四無礙解、十八佛不共法若相應若不相應；不見一切相微妙智若相應若不相應，不見一切智智若相應若不相應。舍利子，諸菩薩摩訶薩修行般若波羅蜜多，與如是法相應故，當言與般若波羅蜜多相應。 
　　“復次，舍利子，諸菩薩摩訶薩修行般若波羅蜜多，不觀空與空合亦不與空相應，不觀無相與無相合亦不與無相相應，不觀無愿與無愿合亦不與無愿相應。何以故？舍利子，空、無相、無愿無合、無不合，亦無相應、不相應故。舍利子，諸菩薩摩訶薩修行般若波羅蜜多，與如是法相應故，當言與般若波羅蜜多相應。 
　　“復次，舍利子，諸菩薩摩訶薩修行般若波羅蜜多，入一切法自相空已，不觀色若合若散，不觀受、想、行、識若合若散。不觀色與前際若合若散。何以故？不見前際故。不觀色與后際若合若散。何以故？不見后際故。不觀色與中際若合若散。何以故？不見中際故。不觀受、想、行、識與前際若合若散。何以故？不見前際故。不觀受、想、行、識與后際若合若散。何以故？不見后際故。不觀受、想、行、識與中際若合若散。何以故？不見中際故。舍利子，諸菩薩摩訶薩修行般若波羅蜜多，與如是法相應故，當言與般若波羅蜜多相應。 
　　“復次，舍利子，諸菩薩摩訶薩不觀前際與后際若合若散，不觀前際與中際若合若散，不觀后際與前際若合若散，不觀后際與中際若合若散，不觀中際與前際若合若散，不觀中際與后際若合若散，不觀前際與后際、中際若合若散，不觀后際與前際、中際若合若散，不觀中際與前際、后際若合若散，不觀前際、后際、中際若合若散。何以故？三世空故。舍利子，諸菩薩摩訶薩修行般若波羅蜜多，與如是法相應故，當言與般若波羅蜜多相應。 
　　“復次，舍利子，諸菩薩摩訶薩修行般若波羅蜜多，不觀一切智與過去若合若散。何以故？尚不見過去，況觀一切智與過去若合若散？不觀一切智與未來若合若散。何以故？尚不見未來，況觀一切智與未來若合若散？不觀一切智與現在若合若散。何以故？尚不見現在，況觀一切智與現在若合若散？不觀一切智與色若合若散。何以故？尚不見色，況觀一切智與色若合若散？不觀一切智與受、想、行、識若合若散。何以故？尚不見受、想、行、識，況觀一切智與受、想、行、識若合若散？不觀一切智與眼處若合若散。何以故？尚不見眼處，況觀一切智與眼處若合若散？不觀一切智與耳、鼻、舌、身、意處若合若散。何以故？尚不見耳、鼻、舌、身、意處，況觀一切智與耳、鼻、舌、身、意處若合若散？不觀一切智與色處若合若散。何以故？尚不見色處，況觀一切智與色處若合若散？不觀一切智與聲、香、味、觸、法處若合若散。何以故？尚不見聲、香、味、觸、法處，況觀一切智與聲、香、味、觸、法處若合若散？不觀一切智與眼界若合若散。何以故？尚不見眼界，況觀一切智與眼界若合若散？不觀一切智與耳、鼻、舌、身、意界若合若散。何以故？尚不見耳、鼻、舌、身、意界，況觀一切智與耳、鼻、舌、身、意界若合若散？不觀一切智與色界若合若散。何以故？尚不見色界，況觀一切智與色界若合若散？不觀一切智與聲、香、味、觸、法界若合若散。何以故？尚不見聲、香、味、觸、法界，況觀一切智與聲、香、味、觸、法界若合若散？不觀一切智與眼識界若合若散。何以故？尚不見眼識界，況觀一切智與眼識界若合若散？不觀一切智與耳、鼻、舌、身、意識界若合若散。何以故？尚不見耳、鼻、舌、身、意識界，況觀一切智與耳、鼻、舌、身、意識界若合若散？不觀一切智與苦圣諦若合若散。何以故？尚不見苦圣諦，況觀一切智與苦圣諦若合若散？不觀一切智與集、滅、道圣諦若合若散。何以故？尚不見集、滅、道圣諦，況觀一切智與集、滅、道圣諦若合若散？不觀一切智與無明若合若散。何以故？尚不見無明，況觀一切智與無明若合若散？不觀一切智與行、識、名色、六處、觸、受、愛、取、有、生、老死若合若散。何以故？尚不見行乃至老死，況觀一切智與行乃至老死若合若散？不觀一切智與布施波羅蜜多若合若散。何以故？尚不見布施波羅蜜多，況觀一切智與布施波羅蜜多若合若散？不觀一切智與凈戒、安忍、精進、靜慮、般若波羅蜜多若合若散。何以故？尚不見凈戒、安忍、精進、靜慮、般若波羅蜜多，況觀一切智與凈戒、安忍、精進、靜慮、般若波羅蜜多若合若散？不觀一切智與四念住若合若散。何以故？尚不見四念住，況觀一切智與四念住若合若散？不觀一切智與四正斷、四神足、五根、五力、七等覺支、八圣道支若合若散。何以故？尚不見四正斷乃至八圣道支，況觀一切智與四正斷乃至八圣道支若合若散？不觀一切智與六神通若合若散。何以故？尚不見六神通，況觀一切智與六神通若合若散？不觀一切智與佛十力若合若散。何以故？尚不見佛十力，況觀一切智與佛十力若合若散？不觀一切智與四無所畏、四無礙解、十八佛不共法若合若散。何以故？尚不見四無所畏、四無礙解、十八佛不共法，況觀一切智與四無所畏、四無礙解、十八佛不共法若合若散？不觀一切智與佛若合若散，亦不觀佛與一切智若合若散。何以故？一切智即是佛，佛即是一切智故。不觀一切智與菩提若合若散，亦不觀菩提與一切智若合若散。何以故？一切智即是菩提，菩提即是一切智故。舍利子，諸菩薩摩訶薩修行般若波羅蜜多，與如是法相應故，當言與般若波羅蜜多相應。 
　　“復次，舍利子，諸菩薩摩訶薩修行般若波羅蜜多，不著色若有若非有，不著受、想、行、識若有若非有；不著色若常若無常，不著受、想、行、識若常若無常；不著色若樂若苦，不著受、想、行、識若樂若苦；不著色若我若無我，不著受、想、行、識若我若無我，不著色若寂靜若不寂靜，不著受、想、行、識若寂靜若不寂靜；不著色若空若不空，不著受、想、行、識若空若不空；不著色若有相若無相，不著受、想、行、識若有相若無相；不著色若有愿若無愿，不著受、想、行、識若有愿若無愿。舍利子，諸菩薩摩訶薩修行般若波羅蜜多，與如是法相應故，當言與般若波羅蜜多相應。 
　　“復次，舍利子，諸菩薩摩訶薩修行般若波羅蜜多，不作是念：‘我行般若波羅蜜多。’不作是念：‘我不行般若波羅蜜多。’不作是念：‘我亦行、亦不行般若波羅蜜多。’不作是念：‘我非行非不行般若波羅蜜多。’舍利子，諸菩薩摩訶薩修行般若波羅蜜多，與如是法相應故，當言與般若波羅蜜多相應。 
　　“復次，舍利子，諸菩薩摩訶薩修行般若波羅蜜多時，不為布施波羅蜜多故修行般若波羅蜜多，不為凈戒、安忍、精進、靜慮、般若波羅蜜多故修行般若波羅蜜多；不為入菩薩正決定故修行般若波羅蜜多，不為得菩薩不退轉地故修行般若波羅蜜多；不為成熟有情故修行般若波羅蜜多，不為嚴凈佛土故修行般若波羅蜜多；不為四念住故修行般若波羅蜜多，不為四正斷、四神足、五根、五力、七等覺支、八圣道支故修行般若波羅蜜多；不為佛十力故修行般若波羅蜜多，不為四無所畏、四無礙解、十八佛不共法故修行般若波羅蜜多；不為內空故修行般若波羅蜜多，不為外空、內外空、大空、空空、勝義空、有為空、無為空、畢竟空、無際空、無散空、本性空、自共相空、一切法空、無性空、無性自性空故修行般若波羅蜜多；不為真如故修行般若波羅蜜多，不為法界、法性、實際故修行般若波羅蜜多。何以故？舍利子，諸菩薩摩訶薩修行般若波羅蜜多時，不見諸法性差別故。舍利子，諸菩薩摩訶薩修行般若波羅蜜多，與如是法相應故，當言與般若波羅蜜多相應。 
　　“復次，舍利子，諸菩薩摩訶薩修行般若波羅蜜多，不為天眼智證通故修行般若波羅蜜多，不為天耳、他心、宿住、隨念、神境、漏盡智證通故修行般若波羅蜜多。何以故？舍利子，諸菩薩摩訶薩修行般若波羅蜜多時，尚不見般若波羅蜜多，況見菩薩摩訶薩及諸如來、應、正等覺六神通事？舍利子，諸菩薩摩訶薩修行般若波羅蜜多，與如是法相應故，當言與般若波羅蜜多相應。 
　　“復次，舍利子，諸菩薩摩訶薩修行般若波羅蜜多，不作是念：‘我以天眼智證通，遍觀十方殑伽沙等諸佛世界一切有情死此生彼品類差別。’不作是念：‘我以天耳智證通，遍聞十方殑伽沙等諸佛世界一切有情言音差別。’不作是念：‘我以他心智證通，遍知十方殑伽沙等諸佛世界一切有情心及心所緣慮差別。’不作是念：‘我以宿住隨念智證通，遍憶十方殑伽沙等諸佛世界一切有情宿住差別。’不作是念：‘我以神境智證通，遍往十方殑伽沙等諸佛世界為諸有情宣說正法。’不作是念：‘我以漏盡智證通，遍了十方殑伽沙等諸佛世界一切有情漏盡不盡。’舍利子，諸菩薩摩訶薩修行般若波羅蜜多，與如是法相應故，當言與般若波羅蜜多相應。 
　　“復次，舍利子，如是菩薩摩訶薩修行般若波羅蜜多與般若波羅蜜多相應時，方便善巧普能安立無量、無數、無邊有情于無余依般涅槃界，一切惡魔及諸眷屬不得其便，一切煩惱悉皆伏滅，世間眾事所欲皆成。十方各如殑伽沙界一切如來、應、正等覺及諸菩薩摩訶薩眾，皆共護念如是菩薩，不令退墮一切聲聞、獨覺等地。十方各如殑伽沙界聲聞、獨覺、四大王眾天乃至他化自在天、梵眾天乃至大梵天、光天乃至極光凈天、凈天乃至遍凈天、廣天乃至廣果天、無煩天乃至色究竟天，皆共擁衛是菩薩摩訶薩，諸有所為令無障礙皆速成辦，所有身心種種病苦咸得痊除，設有罪業于當來世應受苦報轉現輕受。何以故？舍利子，是菩薩摩訶薩于一切有情慈悲周遍故。 
　　“舍利子，是菩薩摩訶薩修行般若波羅蜜多具大勢力，少用加行，則能引發一切殊勝陀羅尼門、一切殊勝三摩地門皆得現起。由斯勢力，隨意引生世、出世間種種功德，隨所生處常得逢事諸佛世尊及諸菩薩摩訶薩眾，乃至無上正等菩提于其中間常不離佛及諸菩薩摩訶薩眾。舍利子當知，是菩薩摩訶薩修行般若波羅蜜多，與般若波羅蜜多相應故，得如是等無量無邊不可思議功德勝利。 
　　“復次，舍利子，諸菩薩摩訶薩修行般若波羅蜜多，不作是念：‘有法與法若相應若不相應、若等若不等。’何以故？舍利子，是菩薩摩訶薩不見有法與法若相應若不相應、若等若不等故。舍利子，諸菩薩摩訶薩修行般若波羅蜜多，與如是法相應故，當言與般若波羅蜜多相應。 
  
 上一部：乾隆大藏經·大乘般若部·大般若波羅蜜多經六百卷（第四百六十一卷～第四百七十卷）  下一部：乾隆大藏經·大乘般若部·大般若波羅蜜多經六百卷（第四百八十一卷～第四百九十卷）   
 
   
   
乾隆大藏經·大乘般若部·大般若波羅蜜多經        
    