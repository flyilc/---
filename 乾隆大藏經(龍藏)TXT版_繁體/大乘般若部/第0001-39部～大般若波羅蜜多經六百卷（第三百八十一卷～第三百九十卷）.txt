    第0001-39部～大般若波羅蜜多經六百卷（第三百八十一卷～第三百九十卷）           
    
     大乘般若部·第0001部    大般若波羅蜜多經六百卷（第三百八十一卷～第三百九十卷）    唐三藏法師玄奘奉詔譯       
  

大般若波羅蜜多經卷第三百八十一 初分諸功德相品第六十八之三  
　　“善現，云何名為四無所畏？善現，一切如來、應、正等覺，自稱我是正等覺者，設有沙門、若婆羅門、若天魔梵、若余世間，依法立難或令憶念：‘佛于是法非正等覺。’我于彼難正見無緣，以于彼難正見無緣，得安隱住無怖無畏，自稱我處大仙尊位，于大眾中正師子吼轉大梵輪，一切沙門、若婆羅門、若天魔梵、若余世間，決定無能如法轉者，是為第一。一切如來、應、正等覺，自稱我已永盡諸漏，設有沙門、若婆羅門、若天魔梵、若余世間，依法立難或令憶念：‘佛于是漏未得永盡。’我于彼難正見無緣，以于彼難正見無緣，得安隱住無怖無畏，自稱我處大仙尊位，于大眾中正師子吼轉大梵輪，一切沙門、若婆羅門、若天魔梵、若余世間，決定無能如法轉者，是為第二。一切如來、應、正等覺，自稱我為諸弟子眾說能障法，染必為障，設有沙門、若婆羅門、若天魔梵、若余世間，依法立難或令憶念：‘有染此法不能為障。’我于彼難正見無緣，以于彼難正見無緣，得安隱住無怖無畏，自稱我處大仙尊位，于大眾中正師子吼轉大梵輪，一切沙門、若婆羅門、若天魔梵、若余世間，決定無能如法轉者，是為第三。一切如來、應、正等覺，自稱我為諸弟子眾說出離道，諸圣修習決定出離、決定通達、正盡眾苦、作苦邊際，設有沙門、若婆羅門、若天魔梵、若余世間，依法立難或令憶念：‘有修此道非正出離、非正通達、非正盡苦、非作苦邊。’我于彼難正見無緣，以于彼難正見無緣，得安隱住無怖無畏，自稱我處大仙尊位，于大眾中正師子吼轉大梵輪，一切沙門、若婆羅門、若天魔梵、若余世間，決定無能如法轉者，是為第四。善現，是名四無所畏。 
　　“善現，云何名為四無礙解？善現，義無礙解、法無礙解、詞無礙解、辯無礙解。善現，是名四無礙解。 
　　“善現，云何義無礙解？謂緣義無礙智。 
　　“善現，云何法無礙解？謂緣法無礙智。 
　　“善現，云何詞無礙解？謂緣詞無礙智。 
　　“善現，云何辯無礙解？謂緣辯無礙智。 
　　“善現，云何名為十八佛不共法？善現，一切如來、應、正等覺終無誤失，是為第一佛不共法。一切如來、應、正等覺無卒暴音，是為第二佛不共法。一切如來、應、正等覺無忘失念，是為第三佛不共法。一切如來、應、正等覺無不定心，是為第四佛不共法。一切如來、應、正等覺無種種想，是為第五佛不共法。一切如來、應、正等覺無不擇舍，是為第六佛不共法。一切如來、應、正等覺志欲無退，是為第七佛不共法。一切如來、應、正等覺精進無退，是為第八佛不共法。一切如來、應、正等覺憶念無退，是為第九佛不共法。一切如來、應、正等覺般若無退，是為第十佛不共法。一切如來、應、正等覺解脫無退，是第十一佛不共法。一切如來、應、正等覺解脫知見無退，是第十二佛不共法。一切如來、應、正等覺若智若見，于過去世無著無礙，是第十三佛不共法。一切如來、應、正等覺若智若見，于現在世無著無礙，是第十四佛不共法。一切如來、應、正等覺若智若見，于未來世無著無礙，是第十五佛不共法。一切如來、應、正等覺一切身業，智為前導隨智而轉，是第十六佛不共法。一切如來、應、正等覺一切語業，智為前導隨智而轉，是第十七佛不共法。一切如來、應、正等覺一切意業，智為前導隨智而轉，是第十八佛不共法。善現，是名十八佛不共法。 
　　“善現，云何如來、應、正等覺三十二大士相？善現，世尊足下有平滿相，妙善安住猶如奩底，地雖高下，隨足所蹈皆悉坦然無不等觸，是為第一。世尊足下千輻輪文，輞轂眾相無不圓滿，是為第二。世尊手足皆悉柔軟，如睹羅綿勝過一切，是為第三。世尊手足一一指間，猶如雁王咸有鞔網，金色交絡文同綺畫，是為第四。世尊手足所有諸指，圓滿纖長甚可愛樂，是為第五。世尊足跟廣長圓滿，與趺相稱勝余有情，是為第六。世尊足趺修高充滿，柔軟妙好與跟相稱，是為第七。世尊雙腨漸次纖圓，如瑿泥邪仙鹿王腨，是為第八。世尊雙臂修直[月+庸]圓，如象王鼻平立摩膝，是為第九。世尊陰相勢峰藏密，其猶龍馬亦如象王，是為第十。世尊毛孔各一毛生，柔潤紺青右旋宛轉，是第十一。世尊發毛端皆上靡，右旋宛轉柔潤紺青，嚴金色身甚可愛樂，是第十二。世尊身皮細薄潤滑，塵垢水等皆所不住，是第十三。世尊身皮皆真金色，光潔晃曜如妙金臺，眾寶莊嚴眾所樂見，是第十四。世尊兩足、二手掌中、頸及雙肩七處充滿，是第十五。世尊肩項圓滿殊妙，是第十六。世尊髆腋悉皆充實，是第十七。世尊容儀圓滿端直，是第十八。世尊身相修廣端嚴，是第十九。世尊體相縱廣量等，周匝圓滿如諾瞿陀，是第二十。世尊頷臆并身上半，威容廣大如師子王，是二十一。世尊常光面各一尋，是二十二。世尊齒相四十齊平，凈密根深白逾珂雪，是二十三。世尊四牙鮮白鋒利，是二十四。世尊常得味中上味，喉脈直故能引身中諸支節脈所有上味，風熱痰病不能為雜，由彼不雜脈離沉浮、延縮、壞損、癰曲等過，能正吞咽津液通流故，身心適悅常得上味，是二十五。世尊舌相薄凈廣長，能覆面輪至耳發際，是二十六。世尊梵音詞韻弘雅，隨眾多少無不等聞，其聲洪震猶如天鼓，發言婉約如頻迦音，是二十七。世尊眼睫猶若牛王，紺青齊整不相雜亂，是二十八。世尊眼睛紺青鮮白，紺環間飾皎潔分明，是二十九。世尊面輪其猶滿月，眉相皎凈如天帝弓，是第三十。世尊眉間有白毫相，右旋柔軟如睹羅綿，鮮白光凈逾珂雪等，是三十一。世尊頂上烏瑟膩沙，高顯周圓猶如天蓋，是三十二。善現，是名三十二大士相。 
　　“善現，云何如來、應、正等覺八十隨好？善現，世尊指爪狹長薄潤，光潔鮮凈如花赤銅，是為第一。世尊手足指圓纖長，[月+庸]直柔軟節骨不現，是為第二。世尊手足各等無差，于諸指間悉皆充密，是為第三。世尊手足圓滿如意，軟凈光澤色如蓮花，是為第四。世尊筋脈盤結堅固深隱不現，是為第五。世尊兩踝俱隱不現，是為第六。世尊行步直進庠審如龍象王，是為第七。世尊行步威容齊肅如師子王，是為第八。世尊行步安平庠序，不過不減猶如牛王，是為第九。世尊行步進止儀雅猶如鵝王，是為第十。世尊回顧必皆右旋，如龍象王舉身隨轉，是第十一。世尊支節漸次[月+庸]圓妙善安布，是第十二。世尊骨節交結無隙猶若龍盤，是第十三。世尊膝輪妙善安布堅固圓滿，是第十四。世尊隱處其文妙好，威勢具足圓滿清凈，是第十五。世尊身支潤滑柔軟，光悅鮮凈塵垢不著，是第十六。世尊身容敦肅無畏常不怯弱，是第十七。世尊身支堅固稠密善相屬者，是第十八。世尊身支安定敦重，曾不掉動圓滿無壞，是第十九。世尊身相猶如仙王，周匝端嚴光凈離翳，是第二十。世尊身有周匝圓光，于行等時恒自照曜，是二十一。世尊腹形方正無缺，柔軟不現眾相莊嚴，是二十二。世尊臍深右旋，圓妙清凈光澤，是二十三。世尊臍厚不窊不凸周匝妙好，是二十四。世尊皮膚遠離疥癬，亦無黡點、疣贅等過，是二十五。世尊手掌充滿柔軟，足下安平，是二十六。世尊手文深長明直潤澤不斷，是二十七。世尊唇色光潤丹暉，如頻婆果上下相稱，是二十八。世尊面門不長不短、不大不小如量端嚴，是二十九。世尊舌相軟薄廣長如赤銅色，是第三十。世尊發聲威震深遠，如象王吼明朗清徹，是三十一。世尊音韻美妙具足如深谷響，是三十二。世尊鼻高修而且直，其孔不現，是三十三。世尊諸齒方整鮮白，是三十四。世尊諸牙圓白光潔漸次鋒利，是三十五。世尊眼凈青白分明，是三十六。世尊眼相修廣，譬如青蓮華葉甚可愛樂，是三十七。世尊眼睫上下齊整稠密不白，是三十八。世尊雙眉長而不白、緻而細軟，是三十九。世尊雙眉綺靡順次紺琉璃色，是第四十。世尊雙眉高顯光潤形如初月，是四十一。世尊耳厚廣大修長輪埵成就，是四十二。世尊兩耳綺麗齊平離眾過失，是四十三。世尊容儀能令見者無損無染皆生愛敬，是四十四。世尊額廣圓滿平正形相殊妙，是四十五。世尊身分上半圓滿，如師子王威嚴無對，是四十六。世尊首發修長紺青稠密不白，是四十七。世尊首發香潔細軟潤澤旋轉，是四十八。世尊首發齊整無亂亦不交雜，是四十九。世尊首發堅固不斷永無褫落，是第五十。世尊首發光滑殊妙塵垢不著，是五十一。世尊身分堅固充實逾那羅延，是五十二。世尊身體長大端直，是五十三。世尊諸竅清凈圓好，是五十四。世尊身支勢力殊勝無與等者，是五十五。世尊身相眾所樂觀常無厭足，是五十六。世尊面輪修廣得所，皎潔光凈如秋滿月，是五十七。世尊顏貌舒泰光顯，含笑先言唯向不背，是五十八。世尊面貌光澤熙怡，遠離顰蹙、青赤等過，是五十九。世尊身皮清凈無垢常無臭穢，是第六十。世尊所有諸毛孔中常出如意微妙之香，是六十一。世尊面門常出最上殊勝之香，是六十二。世尊首相周圓妙好，如末達那亦猶天蓋，是六十三。世尊身毛紺青光凈，如孔雀項紅暉綺飾色類赤銅，是六十四。世尊法音隨眾大小不增不減應理無差，是六十五。世尊頂相無能見者，是六十六。世尊手足指網分明，莊嚴妙好如赤銅色，是六十七。世尊行時其足去地如四指量而現印文，是六十八。世尊自持不待他衛，身無傾動亦不逶迤，是六十九。世尊威德遠震一切，惡心見喜恐怖見安，是第七十。世尊音聲不高不下，隨眾生意和悅與言，是七十一。世尊能隨諸有情類言音意樂而為說法，是七十二。世尊一音演說正法，隨有情類各令得解，是七十三。世尊說法咸依次第，必有因緣言無不善，是七十四。世尊等觀諸有情類，贊善毀惡而無愛憎，是七十五。世尊所為先觀后作，軌范具足令識善凈，是七十六。世尊相好，一切有情無能觀盡，是七十七。世尊頂骨堅實圓滿，是七十八。世尊顏容常少不老好巡舊處，是七十九。世尊手足及胸臆前俱有吉祥喜旋德相，文同綺畫色類朱丹，是第八十。善現，是名八十隨好。 
　　“善現，如來、應、正等覺成就如是諸相好故，身光任運能照三千大千世界無不遍滿，若作意時即能普照無量無邊無數世界，然為憐愍諸有情故，攝光常照面各一尋，若縱身光，即日月等所有光明皆常不現，諸有情類便不能知晝夜、半月、月時、歲數，所作事業有不得成。佛聲任運能遍三千大千世界，若作意時即能遍滿無量無邊無數世界，然為利樂諸有情故，聲隨眾量不減不增。善現，如是功德勝利，我先菩薩位修行般若波羅蜜多時已能成辦，故今相好圓滿莊嚴，一切有情見者歡喜皆獲殊勝利益安樂。如是，善現，菩薩摩訶薩行深般若波羅蜜多時，能以財、法二種布施攝諸有情，是為甚奇希有之法。 
　　“善現，云何菩薩摩訶薩能以愛語攝諸有情？善現，菩薩摩訶薩行深般若波羅蜜多時，以柔軟音為有情類，先說布施波羅蜜多方便攝受，次說凈戒波羅蜜多方便攝受，次說安忍波羅蜜多方便攝受，次說精進波羅蜜多方便攝受，次說靜慮波羅蜜多方便攝受，后說般若波羅蜜多方便攝受。善現，菩薩摩訶薩行深般若波羅蜜多時，以柔軟音多說此六波羅蜜多攝有情類。何以故？由此六種波羅蜜多普能攝受諸善法故。 
　　“善現，云何菩薩摩訶薩能以利行攝諸有情？善現，菩薩摩訶薩行深般若波羅蜜多時，于長夜中種種方便，勸諸有情精勤修習布施、凈戒、安忍、精進、靜慮、般若波羅蜜多，及余種種殊勝善法常無懈廢。 
　　“善現，云何菩薩摩訶薩能以同事攝諸有情？善現，菩薩摩訶薩行深般若波羅蜜多時，以勝神通及大愿力，現處地獄、傍生、鬼界、人、天等中，同彼事業方便攝受，令獲殊勝利益安樂。 
　　“善現，菩薩摩訶薩能以如是布施、愛語、利行、同事攝諸有情，是為甚奇希有之法。 
　　“復次，善現，我以佛眼遍觀十方無量殑伽沙等世界，諸菩薩摩訶薩行深般若波羅蜜多，教授教誡諸余菩薩作是言：‘善男子，汝應善學引發諸字陀羅尼門，謂應善學一字、二字、三字、四字、五字、六字、七字、八字、九字、十字，如是乃至二十、三十、四十、五十、六十、七十、八十、九十、若百、若千乃至無數，引發自在。又應善學一切語言皆入一字，或入二字、或入三字、或入四字、或入五字、或入六字、或入七字、或入八字、或入九字、或入十字，如是乃至或入二十、三十、四十、五十、六十、七十、八十、九十、百、千乃至無數，引發自在。又應善學于一字中攝一切字，一切字中攝于一字，引發自在。又應善學一字能攝四十二字，四十二字能攝一字。’善現，是菩薩摩訶薩應如是善學四十二字入于一字，一字亦入四十二字，如是學已，于諸字中引發善巧，于引發字得善巧已，復于無字引發善巧。如諸如來、應、正等覺，于法善巧，于字善巧，以于諸法、諸字善巧，于無字中亦得善巧，由善巧故能為有情說有字法、說無字法，為無字法說有字法。所以者何？善現，離字、無字無異佛法，過一切字名真佛法。何以故？善現，以一切法、一切有情皆畢竟空、無際空故。”  
　　爾時，具壽善現白佛言：“世尊，若一切法、一切有情皆畢竟空、無際空故超諸字者，則一切法、一切有情自性畢竟皆不可得，云何菩薩摩訶薩修行般若波羅蜜多，修行靜慮、精進、安忍、凈戒、布施波羅蜜多？云何菩薩摩訶薩修行四靜慮，修行四無量、四無色定？云何菩薩摩訶薩修行四念住，修行四正斷、四神足、五根、五力、七等覺支、八圣道支？云何菩薩摩訶薩修行空解脫門，修行無相、無愿解脫門？云何菩薩摩訶薩安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空？云何菩薩摩訶薩安住真如，安住法界、法性、不虛妄性、不變異性、平等性、離生性、法定、法住、實際、虛空界、不思議界？云何菩薩摩訶薩安住苦圣諦，安住集、滅、道圣諦？云何菩薩摩訶薩修行八解脫，修行八勝處、九次第定、十遍處？云何菩薩摩訶薩修行一切陀羅尼門，修行一切三摩地門？云何菩薩摩訶薩修行極喜地，修行離垢地、發光地、焰慧地、極難勝地、現前地、遠行地、不動地、善慧地、法云地？云何菩薩摩訶薩修行五眼，修行六神通？云何菩薩摩訶薩修行佛十力，修行四無所畏、四無礙解、十八佛不共法？云何菩薩摩訶薩修行大慈，修行大悲、大喜、大舍？云何菩薩摩訶薩修行無忘失法，修行恒住舍性？云何菩薩摩訶薩修行一切智，修行道相智、一切相智？云何菩薩摩訶薩修行三十二大士相，修行八十隨好？云何菩薩摩訶薩住異熟生六神通已，為諸有情宣說正法？ 
　　“世尊，一切有情皆不可得，有情施設亦不可得。一切有情不可得故色不可得，受、想、行、識亦不可得；一切有情不可得故眼處不可得，耳、鼻、舌、身、意處亦不可得；一切有情不可得故色處不可得，聲、香、味、觸、法處亦不可得；一切有情不可得故眼界不可得，耳、鼻、舌、身、意界亦不可得；一切有情不可得故色界不可得，聲、香、味、觸、法界亦不可得；一切有情不可得故眼識界不可得，耳、鼻、舌、身、意識界亦不可得；一切有情不可得故眼觸不可得，耳、鼻、舌、身、意觸亦不可得；一切有情不可得故眼觸為緣所生諸受不可得，耳、鼻、舌、身、意觸為緣所生諸受亦不可得；一切有情不可得故地界不可得，水、火、風、空、識界亦不可得；一切有情不可得故因緣不可得，等無間緣、所緣緣、增上緣亦不可得；一切有情不可得故一切從緣所生之法皆不可得；一切有情不可得故無明不可得，行、識、名色、六處、觸、受、愛、取、有、生、老死愁嘆苦憂惱亦不可得；一切有情不可得故布施波羅蜜多不可得，凈戒、安忍、精進、靜慮、般若波羅蜜多亦不可得；一切有情不可得故四靜慮不可得，四無量、四無色定亦不可得；一切有情不可得故四念住不可得，四正斷、四神足、五根、五力、七等覺支、八圣道支亦不可得；一切有情不可得故空解脫門不可得，無相、無愿解脫門亦不可得；一切有情不可得故內空不可得，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦不可得；一切有情不可得故真如不可得，法界、法性、不虛妄性、不變異性、平等性、離生性、法定、法住、實際、虛空界、不思議界亦不可得；一切有情不可得故苦圣諦不可得，集、滅、道圣諦亦不可得；一切有情不可得故八解脫不可得，八勝處、九次第定、十遍處亦不可得；一切有情不可得故一切陀羅尼門不可得、一切三摩地門亦不可得；一切有情不可得故極喜地不可得，離垢地、發光地、焰慧地、極難勝地、現前地、遠行地、不動地、善慧地、法云地亦不可得；一切有情不可得故五眼不可得，六神通亦不可得；一切有情不可得故佛十力不可得，四無所畏、四無礙解、十八佛不共法亦不可得；一切有情不可得故大慈不可得，大悲、大喜、大舍亦不可得；一切有情不可得故無忘失法不可得，恒住舍性亦不可得；一切有情不可得故一切智不可得，道相智、一切相智亦不可得；一切有情不可得故預流果不可得，一來、不還、阿羅漢果、獨覺菩提亦不可得；一切有情不可得故一切菩薩摩訶薩行不可得，諸佛無上正等菩提亦不可得；一切有情不可得故三十二大士相不可得，八十隨好亦不可得。 
　　“世尊，不可得中無有情，無有情施設；無色，無色施設；無受、想、行、識，無受、想、行、識施設；無眼處，無眼處施設；無耳、鼻、舌、身、意處，無耳、鼻、舌、身、意處施設；無色處，無色處施設；無聲、香、味、觸、法處，無聲、香、味、觸、法處施設；無眼界，無眼界施設；無耳、鼻、舌、身、意界，無耳、鼻、舌、身、意界施設；無色界，無色界施設；無聲、香、味、觸、法界，無聲、香、味、觸、法界施設；無眼識界，無眼識界施設；無耳、鼻、舌、身、意識界，無耳、鼻、舌、身、意識界施設；無眼觸，無眼觸施設；無耳、鼻、舌、身、意觸，無耳、鼻、舌、身、意觸施設；無眼觸為緣所生諸受，無眼觸為緣所生諸受施設；無耳、鼻、舌、身、意觸為緣所生諸受，無耳、鼻、舌、身、意觸為緣所生諸受施設；無地界，無地界施設；無水、火、風、空、識界，無水、火、風、空、識界施設；無因緣，無因緣施設；無等無間緣、所緣緣、增上緣，無等無間緣、所緣緣、增上緣施設；無從諸緣所生諸法，無從諸緣所生諸法施設；無無明，無無明施設；無行、識、名色、六處、觸、受、愛、取、有、生、老死愁嘆苦憂惱，無行乃至老死愁嘆苦憂惱施設；無布施波羅蜜多，無布施波羅蜜多施設；無凈戒、安忍、精進、靜慮、般若波羅蜜多，無凈戒乃至般若波羅蜜多施設；無四靜慮，無四靜慮施設；無四無量、四無色定，無四無量、四無色定施設；無四念住，無四念住施設；無四正斷、四神足、五根、五力、七等覺支、八圣道支，無四正斷乃至八圣道支施設；無空解脫門，無空解脫門施設；無無相、無愿解脫門，無無相、無愿解脫門施設；無內空，無內空施設；無外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，無外空乃至無性自性空施設；無真如，無真如施設；無法界、法性、不虛妄性、不變異性、平等性、離生性、法定、法住、實際、虛空界、不思議界，無法界乃至不思議界施設；無苦圣諦，無苦圣諦施設；無集、滅、道圣諦，無集、滅、道圣諦施設；無八解脫，無八解脫施設；無八勝處、九次第定、十遍處，無八勝處、九次第定、十遍處施設；無陀羅尼門，無陀羅尼門施設；無三摩地門，無三摩地門施設；無極喜地，無極喜地施設；無離垢地、發光地、焰慧地、極難勝地、現前地、遠行地、不動地、善慧地、法云地，無離垢地乃至法云地施設；無五眼，無五眼施設；無六神通，無六神通施設；無佛十力，無佛十力施設、無四無所畏、四無礙解、十八佛不共法，無四無所畏、四無礙解、十八佛不共法施設；無大慈，無大慈施設、無大悲、大喜、大舍，無大悲、大喜、大舍施設；無無忘失法，無無忘失法施設；無恒住舍性，無恒住舍性施設；無一切智，無一切智施設；無道相智、一切相智，無道相智、一切相智施設；無預流果，無預流果施設；無一來、不還、阿羅漢果、獨覺菩提，無一來果乃至獨覺菩提施設；無一切菩薩摩訶薩行，無一切菩薩摩訶薩行施設；無諸佛無上正等菩提，無諸佛無上正等菩提施設；無三十二大士相，無三十二大士相施設；無八十隨好，無八十隨好施設。 
　　“世尊，一切有情法及施設，既不可得、都無所有，云何菩薩摩訶薩行深般若波羅蜜多時，為諸有情宣說諸法？世尊，勿諸菩薩摩訶薩自安住不正法，為諸有情說不正法，勸諸有情住不正法，以顛倒法安立有情。何以故？世尊，菩薩摩訶薩行深般若波羅蜜多時，尚不得菩提，況有菩提分法而可得者？尚不得菩薩摩訶薩，況有菩薩摩訶薩法而可得者？” 
　　佛告善現：“如是，如是，如汝所說，一切有情皆不可得，一切有情施設亦不可得；一切法皆不可得，一切法施設亦不可得。由不可得、都無所有，無所有故，當知內空，當知外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；當知真如空，當知法界、法性、不虛妄性、不變異性、平等性、離生性、法定、法住、實際、虛空界、不思議界空；當知苦圣諦空，當知集、滅、道圣諦空；當知色空，當知受、想、行、識空；當知眼處空，當知耳、鼻、舌、身、意處空；當知色處空，當知聲、香、味、觸、法處空；當知眼界空，當知耳、鼻、舌、身、意界空；當知色界空，當知聲、香、味、觸、法界空；當知眼識界空，當知耳、鼻、舌、身、意識界空；當知眼觸空，當知耳、鼻、舌、身、意觸空；當知眼觸為緣所生諸受空，當知耳、鼻、舌、身、意觸為緣所生諸受空；當知地界空，當知水、火、風、空、識界空；當知因緣空，當知等無間緣、所緣緣、增上緣空；當知從緣所生諸法空；當知無明空，當知行、識、名色、六處、觸、受、愛、取、有、生、老死愁嘆苦憂惱空；當知我空，當知有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者空；當知布施波羅蜜多空，當知凈戒、安忍、精進、靜慮、般若波羅蜜多空；當知四靜慮空，當知四無量、四無色定空；當知四念住空，當知四正斷、四神足、五根、五力、七等覺支、八圣道支空；當知空解脫門空，當知無相、無愿解脫門空；當知八解脫空，當知八勝處、九次第定、十遍處空；當知一切陀羅尼門空，當知一切三摩地門空；當知極喜地空，當知離垢地、發光地、焰慧地、極難勝地、現前地、遠行地、不動地、善慧地、法云地空；當知五眼空，當知六神通空；當知佛十力空，當知四無所畏、四無礙解、十八佛不共法空；當知大慈空，當知大悲、大喜、大舍空；當知無忘失法空，當知恒住舍性空；當知一切智空，當知道相智、一切相智空；當知預流果空，當知一來、不還、阿羅漢果、獨覺菩提空；當知菩薩摩訶薩正性離生空；當知一切菩薩摩訶薩行空；當知諸佛無上正等菩提空；當知一切佛土空，當知成熟有情空；當知三十二大士相空，當知八十隨好空。 
　　“善現，菩薩摩訶薩行深般若波羅蜜多時，見一切法皆悉空已，為諸有情宣說諸法令離顛倒。雖為有情宣說諸法，而于有情都無所得，于一切法亦無所得，于諸空相不增不減、無取無舍，由是因緣雖說諸法而無所說。善現，是菩薩摩訶薩于一切法如是觀時，于一切法得無障智，由此智故不壞諸法無二分別，為諸有情如實宣說，令離妄想顛倒執著，隨其所應趣三乘果。  
大般若波羅蜜多經卷第三百八十二 初分諸功德相品第六十八之四  
　　“復次，善現，如有如來、應、正等覺化作一佛，是佛復能化作無量百千俱胝那庾多眾時，彼化佛教所化眾，或令修行布施波羅蜜多，或令修行凈戒波羅蜜多，或令修行安忍波羅蜜多，或令修行精進波羅蜜多，或令修行靜慮波羅蜜多，或令修行般若波羅蜜多；或令修行四靜慮，或令修行四無量、四無色定；或令修行四念住，或令修行四正斷、四神足、五根、五力、七等覺支、八圣道支；或令修行空解脫門，或令修行無相、無愿解脫門；或令安住內空，或令安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；或令安住真如，或令安住法界、法性、不虛妄性、不變異性、平等性、離生性、法定、法住、實際、虛空界、不思議界；或令安住苦圣諦，或令安住集、滅、道圣諦；或令修行八解脫，或令修行八勝處、九次第定、十遍處；或令修行一切陀羅尼門，或令修行一切三摩地門；或令修行極喜地，或令修行離垢地、發光地、焰慧地、極難勝地、現前地、遠行地、不動地、善慧地、法云地；或令修行五眼，或令修行六神通；或令修行佛十力，或令修行四無所畏、四無礙解、十八佛不共法；或令修行大慈，或令修行大悲、大喜、大舍；或令修行無忘失法，或令修行恒住舍性；或令修行一切智，或令修行道相智、一切相智；或令修行三十二大士相，或令修行八十隨好；或令證得預流果，或令證得一來、不還、阿羅漢果、獨覺菩提；或令證得菩薩勝位，或令證得諸佛無上正等菩提。 
　　“善現，于汝意云何？是時化佛及所化眾，頗于諸法有所分別、有破壞不？” 
　　善現答言：“不也，世尊。不也，善逝。諸所變化無分別故。” 
　　佛言：“善現，由此因緣，當知菩薩摩訶薩亦復如是，行深般若波羅蜜多，為諸有情如應說法，雖不分別破壞法相，而能如實安立有情，令其安住所應住地。雖于有情及一切法都無所得，而令有情解脫妄想顛倒執著，無縛無脫為方便故。所以者何？ 
　　“善現，色本性無縛無脫，受、想、行、識本性亦無縛無脫。色本性無縛無脫則非色，受、想、行、識本性亦無縛無脫則非受、想、行、識。何以故？色乃至識畢竟凈故。 
　　“善現，眼處本性無縛無脫，耳、鼻、舌、身、意處本性亦無縛無脫。眼處本性無縛無脫則非眼處，耳、鼻、舌、身、意處本性亦無縛無脫則非耳、鼻、舌、身、意處。何以故？眼處乃至意處畢竟凈故。 
　　“善現，色處本性無縛無脫，聲、香、味、觸、法處本性亦無縛無脫。色處本性無縛無脫則非色處，聲、香、味、觸、法處本性亦無縛無脫則非聲、香、味、觸、法處。何以故？色處乃至法處畢竟凈故。 
　　“善現，眼界本性無縛無脫，耳、鼻、舌、身、意界本性亦無縛無脫。眼界本性無縛無脫則非眼界，耳、鼻、舌、身、意界本性亦無縛無脫則非耳、鼻、舌、身、意界。何以故？眼界乃至意界畢竟凈故。 
　　“善現，色界本性無縛無脫，聲、香、味、觸、法界本性亦無縛無脫。色界本性無縛無脫則非色界，聲、香、味、觸、法界本性亦無縛無脫則非聲、香、味、觸、法界。何以故？色界乃至法界畢竟凈故。 
　　“善現，眼識界本性無縛無脫，耳、鼻、舌、身、意識界本性亦無縛無脫。眼識界本性無縛無脫則非眼識界，耳、鼻、舌、身、意識界本性亦無縛無脫則非耳、鼻、舌、身、意識界。何以故？眼識界乃至意識界畢竟凈故。 
　　“善現，眼觸本性無縛無脫，耳、鼻、舌、身、意觸本性亦無縛無脫。眼觸本性無縛無脫則非眼觸，耳、鼻、舌、身、意觸本性亦無縛無脫則非耳、鼻、舌、身、意觸。何以故？眼觸乃至意觸畢竟凈故。 
　　“善現，眼觸為緣所生諸受本性無縛無脫，耳、鼻、舌、身、意觸為緣所生諸受本性亦無縛無脫。眼觸為緣所生諸受本性無縛無脫則非眼觸為緣所生諸受，耳、鼻、舌、身、意觸為緣所生諸受本性亦無縛無脫則非耳、鼻、舌、身、意觸為緣所生諸受。何以故？眼觸為緣所生諸受乃至意觸為緣所生諸受畢竟凈故。 
　　“善現，地界本性無縛無脫，水、火、風、空、識界本性亦無縛無脫。地界本性無縛無脫則非地界，水、火、風、空、識界本性亦無縛無脫則非水、火、風、空、識界。何以故？地、水、火、風、空、識界畢竟凈故。 
　　“善現，因緣本性無縛無脫，等無間緣、所緣緣、增上緣本性亦無縛無脫。因緣本性無縛無脫則非因緣，等無間緣、所緣緣、增上緣本性亦無縛無脫則非等無間緣、所緣緣、增上緣。何以故？因緣乃至增上緣畢竟凈故。 
　　“善現，從諸緣所生法本性無縛無脫，從諸緣所生法本性無縛無脫則非從諸緣所生法。何以故？從諸緣所生法畢竟凈故。 
　　“善現，無明本性無縛無脫，行、識、名色、六處、觸、受、愛、取、有、生、老死愁嘆苦憂惱本性亦無縛無脫。無明本性無縛無脫則非無明，行乃至老死愁嘆苦憂惱本性亦無縛無脫則非行乃至老死愁嘆苦憂惱。何以故？無明乃至老死愁嘆苦憂惱畢竟凈故。 
　　“善現，布施波羅蜜多本性無縛無脫，凈戒、安忍、精進、靜慮、般若波羅蜜多本性亦無縛無脫。布施波羅蜜多本性無縛無脫則非布施波羅蜜多，凈戒、安忍、精進、靜慮、般若波羅蜜多本性亦無縛無脫則非凈戒、安忍、精進、靜慮、般若波羅蜜多。何以故？布施乃至般若波羅蜜多畢竟凈故。 
　　“善現，四靜慮本性無縛無脫，四無量、四無色定本性亦無縛無脫。四靜慮本性無縛無脫則非四靜慮，四無量、四無色定本性亦無縛無脫則非四無量、四無色定。何以故？四靜慮、四無量、四無色定畢竟凈故。 
　　“善現，四念住本性無縛無脫，四正斷、四神足、五根、五力、七等覺支、八圣道支本性亦無縛無脫。四念住本性無縛無脫則非四念住，四正斷乃至八圣道支本性亦無縛無脫則非四正斷乃至八圣道支。何以故？四念住乃至八圣道支畢竟凈故。 
　　“善現，空解脫門本性無縛無脫，無相、無愿解脫門本性亦無縛無脫。空解脫門本性無縛無脫則非空解脫門，無相、無愿解脫門本性亦無縛無脫則非無相、無愿解脫門。何以故？空、無相、無愿解脫門畢竟凈故。 
　　“善現，內空本性無縛無脫，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空本性無縛無脫。內空本性無縛無脫則非內空，外空乃至無性自性空本性亦無縛無脫則非外空乃至無性自性空。何以故？內空乃至無性自性空畢竟凈故。 
　　“善現，苦圣諦本性無縛無脫，集、滅、道圣諦本性亦無縛無脫。苦圣諦本性無縛無脫則非苦圣諦，集、滅、道圣諦本性亦無縛無脫則非集、滅、道圣諦。何以故？苦、集、滅、道圣諦畢竟凈故。 
　　“善現，八解脫本性無縛無脫，八勝處、九次第定、十遍處本性亦無縛無脫。八解脫本性無縛無脫則非八解脫，八勝處、九次第定、十遍處本性亦無縛無脫則非八勝處、九次第定、十遍處。何以故？八解脫乃至十遍處畢竟凈故。 
　　“善現，一切陀羅尼門本性無縛無脫，一切三摩地門本性亦無縛無脫。一切陀羅尼門本性無縛無脫則非一切陀羅尼門，一切三摩地門本性亦無縛無脫則非一切三摩地門。何以故？一切陀羅尼門、一切三摩地門畢竟凈故。 
　　“善現，極喜地本性無縛無脫，離垢地、發光地、焰慧地、極難勝地、現前地、遠行地、不動地、善慧地、法云地本性亦無縛無脫。極喜地本性無縛無脫則非極喜地，離垢地乃至法云地本性亦無縛無脫則非離垢地乃至法云地。何以故？極喜地乃至法云地畢竟凈故。 
　　“善現，五眼本性無縛無脫，六神通本性亦無縛無脫。五眼本性無縛無脫則非五眼，六神通本性亦無縛無脫則非六神通。何以故？五眼、六神通畢竟凈故。 
　　“善現，佛十力本性無縛無脫，四無所畏、四無礙解、十八佛不共法本性亦無縛無脫。佛十力本性無縛無脫則非佛十力，四無所畏乃至十八佛不共法本性亦無縛無脫則非四無所畏乃至十八佛不共法。何以故？佛十力乃至十八佛不共法畢竟凈故。 
　　“善現，大慈本性無縛無脫，大悲、大喜、大舍本性亦無縛無脫。大慈本性無縛無脫則非大慈，大悲、大喜、大舍本性亦無縛無脫則非大悲、大喜、大舍。何以故？大慈乃至大舍畢竟凈故。 
　　“善現，無忘失法本性無縛無脫，恒住舍性本性亦無縛無脫。無忘失法本性無縛無脫則非無忘失法，恒住舍性本性亦無縛無脫則非恒住舍性。何以故？無忘失法、恒住舍性畢竟凈故。 
　　“善現，一切智本性無縛無脫，道相智、一切相智本性亦無縛無脫。一切智本性無縛無脫則非一切智，道相智、一切相智本性亦無縛無脫則非道相智、一切相智。何以故？一切智、道相智、一切相智畢竟凈故。 
　　“善現，三十二大士相本性無縛無脫，八十隨好本性亦無縛無脫。三十二大士相本性無縛無脫則非三十二大士相，八十隨好本性亦無縛無脫則非八十隨好。何以故？三十二大士相、八十隨好畢竟凈故。 
　　“善現，預流果本性無縛無脫，一來、不還、阿羅漢果、獨覺菩提本性亦無縛無脫。預流果本性無縛無脫則非預流果，一來、不還、阿羅漢果、獨覺菩提本性亦無縛無脫則非一來、不還、阿羅漢果、獨覺菩提。何以故？預流果乃至獨覺菩提畢竟凈故。 
　　“善現，一切菩薩摩訶薩行本性無縛無脫，諸佛無上正等菩提本性亦無縛無脫。一切菩薩摩訶薩行本性無縛無脫則非一切菩薩摩訶薩行，諸佛無上正等菩提本性亦無縛無脫則非諸佛無上正等菩提。何以故？一切菩薩摩訶薩行、諸佛無上正等菩提畢竟凈故。 
　　“善現，世間法本性無縛無脫，出世間法本性亦無縛無脫。世間法本性無縛無脫則非世間法，出世間法本性亦無縛無脫則非出世間法。何以故？世間、出世間法畢竟凈故。 
　　“善現，有漏法本性無縛無脫，無漏法本性亦無縛無脫。有漏法本性無縛無脫則非有漏法，無漏法本性亦無縛無脫則非無漏法。何以故？有漏、無漏法畢竟凈故。 
　　“善現，有為法本性無縛無脫，無為法本性亦無縛無脫。有為法本性無縛無脫則非有為法，無為法本性亦無縛無脫則非無為法。何以故？有為法、無為法畢竟凈故。 
　　“如是，善現，菩薩摩訶薩行深般若波羅蜜多時，雖為有情宣說諸法，而于有情及諸法性都無所得。何以故？以諸有情及一切法不可得故。 
　　“復次，善現，菩薩摩訶薩行深般若波羅蜜多時，以無所住為方便故，住一切法無所得中，謂以無所住為方便故，住色空，以無所住為方便故，住受、想、行、識空；以無所住為方便故，住眼處空，以無所住為方便故，住耳、鼻、舌、身、意處空；以無所住為方便故，住色處空，以無所住為方便故，住聲、香、味、觸、法處空；以無所住為方便故，住眼界空，以無所住為方便故，住耳、鼻、舌、身、意界空；以無所住為方便故，住色界空，以無所住為方便故，住聲、香、味、觸、法界空；以無所住為方便故，住眼識界空，以無所住為方便故，住耳、鼻、舌、身、意識界空；以無所住為方便故，住眼觸空，以無所住為方便故，住耳、鼻、舌、身、意觸空；以無所住為方便故，住眼觸為緣所生諸受空，以無所住為方便故，住耳、鼻、舌、身、意觸為緣所生諸受空；以無所住為方便故，住地界空，以無所住為方便故，住水、火、風、空、識界空；以無所住為方便故，住因緣空，以無所住為方便故，住等無間緣、所緣緣、增上緣空；以無所住為方便故，住從諸緣所生法空；以無所住為方便故，住無明空，以無所住為方便故，住行、識、名色、六處、觸、受、愛、取、有、生、老死愁嘆苦憂惱空；以無所住為方便故，住布施波羅蜜多空，以無所住為方便故，住凈戒、安忍、精進、靜慮、般若波羅蜜多空；以無所住為方便故，住四靜慮空，以無所住為方便故，住四無量、四無色定空；以無所住為方便故，住四念住空，以無所住為方便故，住四正斷、四神足、五根、五力、七等覺支、八圣道支空；以無所住為方便故，住空解脫門空，以無所住為方便故，住無相、無愿解脫門空；以無所住為方便故，住內空空，以無所住為方便故，住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空空；以無所住為方便故，住苦圣諦空，以無所住為方便故，住集、滅、道圣諦空；以無所住為方便故，住八解脫空，以無所住為方便故，住八勝處、九次第定、十遍處空；以無所住為方便故，住一切陀羅尼門空，以無所住為方便故，住一切三摩地門空；以無所住為方便故，住極喜地空，以無所住為方便故，住離垢地、發光地、焰慧地、極難勝地、現前地、遠行地、不動地、善慧地、法云地空；以無所住為方便故，住五眼空，以無所住為方便故，住六神通空；以無所住為方便故，住佛十力空，以無所住為方便故，住四無所畏、四無礙解、十八佛不共法空；以無所住為方便故，住大慈空，以無所住為方便故，住大悲、大喜、大舍空；以無所住為方便故，住無忘失法空，以無所住為方便故，住恒住舍性空；以無所住為方便故，住一切智空，以無所住為方便故，住道相智、一切相智空；以無所住為方便故，住三十二大士相空，以無所住為方便故，住八十隨好空；以無所住為方便故，住預流果空，以無所住為方便故，住一來、不還、阿羅漢果、獨覺菩提空；以無所住為方便故，住一切菩薩摩訶薩行空，以無所住為方便故，住諸佛無上正等菩提空；以無所住為方便故，住世間法空，以無所住為方便故，住出世間法空；以無所住為方便故，住有漏法空，以無所住為方便故，住無漏法空；以無所住為方便故，住有為法空，以無所住為方便故，住無為法空。 
　　“善現，色無所住，受、想、行、識亦無所住；色空無所住，受、想、行、識空亦無所住。何以故？善現，色無自性不可得，受、想、行、識亦無自性不可得，色空無自性不可得，受、想、行、識空亦無自性不可得，非無自性不可得法有所住故。 
　　“善現，眼處無所住，耳、鼻、舌、身、意處亦無所住；眼處空無所住，耳、鼻、舌、身、意處空亦無所住。何以故？善現，眼處無自性不可得，耳、鼻、舌、身、意處亦無自性不可得，眼處空無自性不可得，耳、鼻、舌、身、意處空亦無自性不可得，非無自性不可得法有所住故。 
　　“善現，色處無所住，聲、香、味、觸、法處亦無所住；色處空無所住，聲、香、味、觸、法處空亦無所住。何以故？善現，色處無自性不可得，聲、香、味、觸、法處亦無自性不可得，色處空無自性不可得，聲、香、味、觸、法處空亦無自性不可得，非無自性不可得法有所住故。 
　　“善現，眼界無所住，耳、鼻、舌、身、意界亦無所住；眼界空無所住，耳、鼻、舌、身、意界空亦無所住。何以故？善現，眼界無自性不可得，耳、鼻、舌、身、意界亦無自性不可得，眼界空無自性不可得，耳、鼻、舌、身、意界空亦無自性不可得，非無自性不可得法有所住故。 
　　“善現，色界無所住，聲、香、味、觸、法界亦無所住；色界空無所住，聲、香、味、觸、法界空亦無所住。何以故？善現，色界無自性不可得，聲、香、味、觸、法界亦無自性不可得，色界空無自性不可得，聲、香、味、觸、法界空亦無自性不可得，非無自性不可得法有所住故。 
　　“善現，眼識界無所住，耳、鼻、舌、身、意識界亦無所住；眼識界空無所住，耳、鼻、舌、身、意識界空亦無所住。何以故？善現，眼識界無自性不可得，耳、鼻、舌、身、意識界亦無自性不可得，眼識界空無自性不可得，耳、鼻、舌、身、意識界空亦無自性不可得，非無自性不可得法有所住故。 
　　“善現，眼觸無所住，耳、鼻、舌、身、意觸亦無所住；眼觸空無所住，耳、鼻、舌、身、意觸空亦無所住。何以故？善現，眼觸無自性不可得，耳、鼻、舌、身、意觸亦無自性不可得，眼觸空無自性不可得，耳、鼻、舌、身、意觸空亦無自性不可得，非無自性不可得法有所住故。 
　　“善現，眼觸為緣所生諸受無所住，耳、鼻、舌、身、意觸為緣所生諸受亦無所住；眼觸為緣所生諸受空無所住，耳、鼻、舌、身、意觸為緣所生諸受空亦無所住。何以故？善現，眼觸為緣所生諸受無自性不可得，耳、鼻、舌、身、意觸為緣所生諸受亦無自性不可得，眼觸為緣所生諸受空無自性不可得，耳、鼻、舌、身、意觸為緣所生諸受空亦無自性不可得，非無自性不可得法有所住故。 
　　“善現，地界無所住，水、火、風、空、識界亦無所住；地界空無所住，水、火、風、空、識界空亦無所住。何以故？善現，地界無自性不可得，水、火、風、空、識界亦無自性不可得，地界空無自性不可得，水、火、風、空、識界空亦無自性不可得，非無自性不可得法有所住故。 
　　“善現，因緣無所住，等無間緣、所緣緣、增上緣亦無所住；因緣空無所住，等無間緣、所緣緣、增上緣空亦無所住。何以故？善現，因緣無自性不可得，等無間緣、所緣緣、增上緣亦無自性不可得，因緣空無自性不可得，等無間緣、所緣緣、增上緣空亦無自性不可得，非無自性不可得法有所住故。 
　　“善現，從諸緣所生法無所住，從諸緣所生法空亦無所住。何以故？善現，從諸緣所生法無自性不可得，從諸緣所生法空亦無自性不可得，非無自性不可得法有所住故。 
　　“善現，無明無所住，行、識、名色、六處、觸、受、愛、取、有、生、老死愁嘆苦憂惱亦無所住；無明空無所住，行乃至老死愁嘆苦憂惱空亦無所住。何以故？善現，無明無自性不可得，行乃至老死愁嘆苦憂惱亦無自性不可得，無明空無自性不可得，行乃至老死愁嘆苦憂惱空亦無自性不可得，非無自性不可得法有所住故。 
　　“善現，布施波羅蜜多無所住，凈戒、安忍、精進、靜慮、般若波羅蜜多亦無所住；布施波羅蜜多空無所住，凈戒、安忍、精進、靜慮、般若波羅蜜多空亦無所住。何以故？善現，布施波羅蜜多無自性不可得，凈戒、安忍、精進、靜慮、般若波羅蜜多亦無自性不可得，布施波羅蜜多空無自性不可得，凈戒、安忍、精進、靜慮、般若波羅蜜多空亦無自性不可得，非無自性不可得法有所住故。 
　　“善現，四靜慮無所住，四無量、四無色定亦無所住；四靜慮空無所住，四無量、四無色定亦無所住。何以故？善現，四靜慮無自性不可得，四無量、四無色定亦無自性不可得，四靜慮空無自性不可得，四無量、四無色定空亦無自性不可得，非無自性不可得法有所住故。 
　　“善現，四念住無所住，四正斷、四神足、五根、五力、七等覺支、八圣道支亦無所住；四念住空無所住，四正斷乃至八圣道支空亦無所住。何以故？善現，四念住無自性不可得，四正斷乃至八圣道支亦無自性不可得，四念住空無自性不可得，四正斷乃至八圣道支空亦無自性不可得，非無自性不可得法有所住故。 
　　“善現，空解脫門無所住，無相、無愿解脫門亦無所住；空解脫門空無所住，無相、無愿解脫門空亦無所住。何以故？善現，空解脫門無自性不可得，無相、無愿解脫門亦無自性不可得，空解脫門空無自性不可得，無相、無愿解脫門空亦無自性不可得，非無自性不可得法有所住故。 
　　“善現，內空無所住，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦無所住；內空空無所住，外空乃至無性自性空空亦無所住。何以故？善現，內空無自性不可得，外空乃至無性自性空亦無自性不可得，內空空無自性不可得，外空乃至無性自性空空亦無自性不可得，非無自性不可得法有所住故。 
　　“善現，苦圣諦無所住，集、滅、道圣諦亦無所住；苦圣諦空無所住，集、滅、道圣諦空亦無所住。何以故？善現，苦圣諦無自性不可得，集、滅、道圣諦亦無自性不可得，苦圣諦空無自性不可得，集、滅、道圣諦空亦無自性不可得，非無自性不可得法有所住故。 
　　“善現，八解脫無所住，八勝處、九次第定、十遍處亦無所住；八解脫空無所住，八勝處、九次第定、十遍處空亦無所住。何以故？善現，八解脫無自性不可得，八勝處、九次第定、十遍處亦無自性不可得，八解脫空無自性不可得，八勝處、九次第定、十遍處空亦無自性不可得，非無自性不可得法有所住故。 
　　“善現，一切陀羅尼門無所住，一切三摩地門亦無所住；一切陀羅尼門空無所住，一切三摩地門空亦無所住。何以故？善現，一切陀羅尼門無自性不可得，一切三摩地門亦無自性不可得，一切陀羅尼門空無自性不可得，一切三摩地門空亦無自性不可得，非無自性不可得法有所住故。 
　　“善現，極喜地無所住，離垢地、發光地、焰慧地、極難勝地、現前地、遠行地、不動地、善慧地、法云地亦無所住；極喜地空無所住，離垢地乃至法云地空亦無所住。何以故？善現，極喜地無自性不可得，離垢地乃至法云地亦無自性不可得，極喜地空無自性不可得，離垢地乃至法云地空亦無自性不可得，非無自性不可得法有所住故。 
　　“善現，五眼無所住，六神通亦無所住；五眼空無所住，六神通空亦無所住。何以故？善現，五眼無自性不可得，六神通亦無自性不可得，五眼空無自性不可得，六神通空亦無自性不可得，非無自性不可得法有所住故。 
　　“善現，佛十力無所住，四無所畏、四無礙解、十八佛不共法亦無所住；佛十力空無所住，四無所畏、四無礙解、十八佛不共法空亦無所住。何以故？善現，佛十力無自性不可得，四無所畏、四無礙解、十八佛不共法亦無自性不可得，佛十力空無自性不可得，四無所畏、四無礙解、十八佛不共法空亦無自性不可得，非無自性不可得法有所住故。 
　　“善現，大慈無所住，大悲、大喜、大舍亦無所住；大慈空無所住，大悲、大喜、大舍空亦無所住。何以故？善現，大慈無自性不可得，大悲、大喜、大舍亦無自性不可得，大慈空無自性不可得，大悲、大喜、大舍空亦無自性不可得，非無自性不可得法有所住故。 
　　“善現，無忘失法無所住，恒住舍性亦無所住、無忘失法空無所住，恒住舍性空亦無所住。何以故？善現，無忘失法無自性不可得，恒住舍性亦無自性不可得，無忘失法空無自性不可得，恒住舍性空亦無自性不可得，非無自性不可得法有所住故。 
　　“善現，一切智無所住，道相智、一切相智亦無所住；一切智空無所住，道相智、一切相智空亦無所住。何以故？善現，一切智無自性不可得，道相智、一切相智亦無自性不可得，一切智空無自性不可得，道相智、一切相智空亦無自性不可得，非無自性不可得法有所住故。 
　　“善現，三十二大士相無所住，八十隨好亦無所住，三十二大士相空無所住，八十隨好空亦無所住。何以故？善現，三十二大士相無自性不可得，八十隨好亦無自性不可得，三十二大士相空無自性不可得，八十隨好空亦無自性不可得，非無自性不可得法有所住故。 
　　“善現，預流果無所住，一來、不還、阿羅漢果、獨覺菩提亦無所住；預流果空無所住，一來、不還、阿羅漢果、獨覺菩提空亦無所住。何以故？善現，預流果無自性不可得，一來、不還、阿羅漢果、獨覺菩提亦無自性不可得，預流果空無自性不可得，一來、不還、阿羅漢果、獨覺菩提空亦無自性不可得，非無自性不可得法有所住故。 
　　“善現，一切菩薩摩訶薩行無所住，諸佛無上正等菩提亦無所住；一切菩薩摩訶薩行空無所住，諸佛無上正等菩提空亦無所住。何以故？善現，一切菩薩摩訶薩行無自性不可得，諸佛無上正等菩提亦無自性不可得，一切菩薩摩訶薩行空無自性不可得，諸佛無上正等菩提空亦無自性不可得，非無自性不可得法有所住故。 
　　“善現，世間法無所住，出世間法亦無所住；世間法空無所住，出世間法空亦無所住。何以故？善現，世間法無自性不可得，出世間法亦無自性不可得，世間法空無自性不可得，出世間法空亦無自性不可得，非無自性不可得法有所住故。 
　　“善現，有漏法無所住，無漏法亦無所住；有漏法空無所住，無漏法空亦無所住。何以故？善現，有漏法無自性不可得，無漏法亦無自性不可得，有漏法空無自性不可得，無漏法空亦無自性不可得，非無自性不可得法有所住故。 
　　“善現，有為法無所住，無為法亦無所住；有為法空無所住，無為法空亦無所住。何以故？善現，有為法無自性不可得，無為法亦無自性不可得，有為法空無自性不可得，無為法空亦無自性不可得，非無自性不可得法有所住故。 
　　“善現，非無性法住無性法，非有性法住有性法，非無性法住有性法，非有性法住無性法；非自性法住自性法，非他性法住他性法，非自性法住他性法，非他性法住自性法。何以故？是一切法皆不可得，不可得法當何所住？如是，善現，菩薩摩訶薩行深般若波羅蜜多時，以是諸空修遣諸法，亦能如實說示有情。 
　　“善現，若菩薩摩訶薩能如是行甚深般若波羅蜜多，于佛、菩薩、獨覺、聲聞一切圣眾皆無過失。何以故？諸佛、菩薩、獨覺、聲聞一切圣眾，于是法性皆能隨覺，既隨覺已，為諸有情無倒宣說，雖為有情宣說諸法，而于法性無轉無越。何以故？善現，諸法實性即是法界、真如、實際，如是法界、真如、實際皆不可轉、不可越故。所以者何？如是法界、真如、實際，皆無自性而可轉越。”  
大般若波羅蜜多經卷第三百八十三 初分諸功德相品第六十八之五  
　　爾時，具壽善現白佛言：“世尊，若真法界、真如、實際無轉越者，色與法界、真如、實際為有異不？受、想、行、識與法界、真如、實際為有異不？ 
　　“世尊，眼處與法界、真如、實際為有異不？耳、鼻、舌、身、意處與法界、真如、實際為有異不？ 
　　“世尊，色處與法界、真如、實際為有異不？聲、香、味、觸、法處與法界、真如、實際為有異不？ 
　　“世尊，眼界與法界、真如、實際為有異不？耳、鼻、舌、身、意界與法界、真如、實際為有異不？ 
　　“世尊，色界與法界、真如、實際為有異不？聲、香、味、觸、法界與法界、真如、實際為有異不？ 
　　“世尊，眼識界與法界、真如、實際為有異不？耳、鼻、舌、身、意識界與法界、真如、實際為有異不？ 
　　“世尊，眼觸與法界、真如、實際為有異不？耳、鼻、舌、身、意觸與法界、真如、實際為有異不？ 
　　“世尊，眼觸為緣所生諸受與法界、真如、實際為有異不？耳、鼻、舌、身、意觸為緣所生諸受與法界、真如、實際為有異不？ 
　　“世尊，地界與法界、真如、實際為有異不？水、火、風、空、識界與法界、真如、實際為有異不？ 
　　“世尊，因緣與法界、真如、實際為有異不？等無間緣、所緣緣、增上緣與法界、真如、實際為有異不？ 
　　“世尊，從諸緣所生法與法界、真如、實際為有異不？ 
　　“世尊，無明與法界、真如、實際為有異不？行、識、名色、六處、觸、受、愛、取、有、生、老死愁嘆苦憂惱與法界、真如、實際為有異不？ 
　　“世尊，布施波羅蜜多與法界、真如、實際為有異不？凈戒、安忍、精進、靜慮、般若波羅蜜多與法界、真如、實際為有異不？ 
　　“世尊，四靜慮與法界、真如、實際為有異不？四無量、四無色定與法界、真如、實際為有異不？ 
　　“世尊，四念住與法界、真如、實際為有異不？四正斷、四神足、五根、五力、七等覺支、八圣道支與法界、真如、實際為有異不？ 
　　“世尊，空解脫門與法界、真如、實際為有異不？無相、無愿解脫門與法界、真如、實際為有異不？ 
　　“世尊，內空與法界、真如、實際為有異不？外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空與法界、真如、實際為有異不？ 
　　“世尊，苦圣諦與法界、真如、實際為有異不？集、滅、道圣諦與法界、真如、實際為有異不？ 
　　“世尊，八解脫與法界、真如、實際為有異不？八勝處、九次第定、十遍處與法界、真如、實際為有異不？ 
　　“世尊，一切陀羅尼門與法界、真如、實際為有異不？一切三摩地門與法界、真如、實際為有異不？ 
　　“世尊，極喜地與法界、真如、實際為有異不？離垢地、發光地、焰慧地、極難勝地、現前地、遠行地、不動地、善慧地、法云地與法界、真如、實際為有異不？ 
　　“世尊，五眼與法界、真如、實際為有異不？六神通與法界、真如、實際為有異不？ 
　　“世尊，佛十力與法界、真如、實際為有異不？四無所畏、四無礙解、十八佛不共法與法界、真如、實際為有異不？ 
　　“世尊，大慈與法界、真如、實際為有異不？大悲、大喜、大舍與法界、真如、實際為有異不？ 
　　“世尊，無忘失法與法界、真如、實際為有異不？恒住舍性與法界、真如、實際為有異不？ 
　　“世尊，一切智與法界、真如、實際為有異不？道相智、一切相智與法界、真如、實際為有異不？ 
　　“世尊，三十二大士相與法界、真如、實際為有異不？八十隨好與法界、真如、實際為有異不？ 
　　“世尊，預流果與法界、真如、實際為有異不？一來、不還、阿羅漢果、獨覺菩提與法界、真如、實際為有異不？ 
　　“世尊，一切菩薩摩訶薩行與法界、真如、實際為有異不？諸佛無上正等菩提與法界、真如、實際為有異不？ 
　　“世尊，世間法與法界、真如、實際為有異不？出世間法與法界、真如、實際為有異不？ 
　　“世尊，有漏法與法界、真如、實際為有異不？無漏法與法界、真如、實際為有異不？ 
　　“世尊，有為法與法界、真如、實際為有異不？無為法與法界、真如、實際為有異不？” 
　　佛言：“不也，善現。色不異法界、真如、實際，受、想、行、識亦不異法界、真如、實際。 
　　“善現，眼處不異法界、真如、實際，耳、鼻、舌、身、意處亦不異法界、真如、實際。 
　　“善現，色處不異法界、真如、實際，聲、香、味、觸、法處亦不異法界、真如、實際。 
　　“善現，眼界不異法界、真如、實際，耳、鼻、舌、身、意界亦不異法界、真如、實際。 
　　“善現，色界不異法界、真如、實際，聲、香、味、觸、法界亦不異法界、真如、實際。 
　　“善現，眼識界不異法界、真如、實際，耳、鼻、舌、身、意識界亦不異法界、真如、實際。 
　　“善現，眼觸不異法界、真如、實際，耳、鼻、舌、身、意觸亦不異法界、真如、實際。 
　　“善現，眼觸為緣所生諸受不異法界、真如、實際，耳、鼻、舌、身、意觸為緣所生諸受亦不異法界、真如、實際。 
　　“善現，地界不異法界、真如、實際，水、火、風、空、識界亦不異法界、真如、實際。 
　　“善現，因緣不異法界、真如、實際，等無間緣、所緣緣、增上緣亦不異法界、真如、實際。 
　　“善現，從諸緣所生法不異法界、真如、實際。 
　　“善現，無明不異法界、真如、實際，行、識、名色、六處、觸、受、愛、取、有、生、老死愁嘆苦憂惱亦不異法界、真如、實際。 
　　“善現，布施波羅蜜多不異法界、真如、實際，凈戒、安忍、精進、靜慮、般若波羅蜜多亦不異法界、真如、實際。 
　　“善現，四靜慮不異法界、真如、實際，四無量、四無色定亦不異法界、真如、實際。 
　　“善現，四念住不異法界、真如、實際，四正斷、四神足、五根、五力、七等覺支、八圣道支亦不異法界、真如、實際。 
　　“善現，空解脫門不異法界、真如、實際，無相、無愿解脫門亦不異法界、真如、實際。 
　　“善現，內空不異法界、真如、實際，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦不異法界、真如、實際。 
　　“善現，苦圣諦不異法界、真如、實際，集、滅、道圣諦亦不異法界、真如、實際。 
　　“善現，八解脫不異法界、真如、實際，八勝處、九次第定、十遍處亦不異法界、真如、實際。 
　　“善現，一切陀羅尼門不異法界、真如、實際，一切三摩地門亦不異法界、真如、實際。 
　　“善現，極喜地不異法界、真如、實際，離垢地、發光地、焰慧地、極難勝地、現前地、遠行地、不動地、善慧地、法云地亦不異法界、真如、實際。 
　　“善現，五眼不異法界、真如、實際，六神通亦不異法界、真如、實際。 
　　“善現，佛十力不異法界、真如、實際，四無所畏、四無礙解、十八佛不共法亦不異法界、真如、實際。 
　　“善現，大慈不異法界、真如、實際，大悲、大喜、大舍亦不異法界、真如、實際。 
　　“善現，無忘失法不異法界、真如、實際，恒住舍性亦不異法界、真如、實際。 
　　“善現，一切智不異法界、真如、實際，道相智、一切相智亦不異法界、真如、實際。 
　　“善現，三十二大士相不異法界、真如、實際，八十隨好亦不異法界、真如、實際。 
　　“善現，預流果不異法界、真如、實際，一來、不還、阿羅漢果、獨覺菩提亦不異法界、真如、實際。 
　　“善現，一切菩薩摩訶薩行不異法界、真如、實際，諸佛無上正等菩提亦不異法界、真如、實際。 
　　“善現，世間法不異法界、真如、實際，出世間法亦不異法界、真如、實際。 
　　“善現，有漏法不異法界、真如、實際，無漏法亦不異法界、真如、實際。 
　　“善現，有為法不異法界、真如、實際，無為法亦不異法界、真如、實際。”  
　　時，具壽善現復白佛言：“世尊，若色不異法界、真如、實際，受、想、行、識亦不異法界、真如、實際；世尊，若眼處不異法界、真如、實際，耳、鼻、舌、身、意處亦不異法界、真如、實際；世尊，若色處不異法界、真如、實際，聲、香、味、觸、法處亦不異法界、真如、實際；世尊，若眼界不異法界、真如、實際，耳、鼻、舌、身、意界亦不異法界、真如、實際；世尊，若色界不異法界、真如、實際，聲、香、味、觸、法界亦不異法界、真如、實際；世尊，若眼識界不異法界、真如、實際，耳、鼻、舌、身、意識界亦不異法界、真如、實際；世尊，若眼觸不異法界、真如、實際，耳、鼻、舌、身、意觸亦不異法界、真如、實際；世尊，若眼觸為緣所生諸受不異法界、真如、實際，耳、鼻、舌、身、意觸為緣所生諸受亦不異法界、真如、實際；世尊，若地界不異法界、真如、實際，水、火、風、空、識界亦不異法界、真如、實際；世尊，若因緣不異法界、真如、實際，等無間緣、所緣緣、增上緣亦不異法界、真如、實際；世尊，若從諸緣所生法不異法界、真如、實際；世尊，若無明不異法界、真如、實際，行、識、名色、六處、觸、受、愛、取、有、生、老死愁嘆苦憂惱亦不異法界、真如、實際；世尊，若布施波羅蜜多不異法界、真如、實際，凈戒、安忍、精進、靜慮、般若波羅蜜多亦不異法界、真如、實際；世尊，若四靜慮不異法界、真如、實際，四無量、四無色定亦不異法界、真如、實際；世尊，若四念住不異法界、真如、實際，四正斷、四神足、五根、五力、七等覺支、八圣道支亦不異法界、真如、實際；世尊，若空解脫門不異法界、真如、實際，無相、無愿解脫門亦不異法界、真如、實際；世尊，若內空不異法界、真如、實際，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦不異法界、真如、實際；世尊，若苦圣諦不異法界、真如、實際，集、滅、道圣諦亦不異法界、真如、實際；世尊，若八解脫不異法界、真如、實際，八勝處、九次第定、十遍處亦不異法界、真如、實際；世尊，若一切陀羅尼門不異法界、真如、實際，一切三摩地門亦不異法界、真如、實際；世尊，若極喜地不異法界、真如、實際，離垢地、發光地、焰慧地、極難勝地、現前地、遠行地、不動地、善慧地、法云地亦不異法界、真如、實際；世尊，若五眼不異法界、真如、實際，六神通亦不異法界、真如、實際；世尊，若佛十力不異法界、真如、實際，四無所畏、四無礙解、十八佛不共法亦不異法界、真如、實際；世尊，若大慈不異法界、真如、實際，大悲、大喜、大舍亦不異法界、真如、實際；世尊，若無忘失法不異法界、真如、實際，恒住舍性亦不異法界、真如、實際；世尊，若一切智不異法界、真如、實際，道相智、一切相智亦不異法界、真如、實際；世尊，若三十二大士相不異法界、真如、實際，八十隨好亦不異法界、真如、實際；世尊，若預流果不異法界、真如、實際，一來、不還、阿羅漢果、獨覺菩提亦不異法界、真如、實際；世尊，若一切菩薩摩訶薩行不異法界、真如、實際，諸佛無上正等菩提亦不異法界、真如、實際；世尊，若世間法不異法界、真如、實際，出世間法亦不異法界、真如、實際；世尊，若有漏法不異法界、真如、實際，無漏法亦不異法界、真如、實際；世尊，若有為法不異法界、真如、實際，無為法亦不異法界、真如、實際者，云何世尊安立黑法感黑異熟，所謂地獄、傍生、鬼界？安立白法感白異熟，所謂人、天？安立黑白法感黑白異熟，所謂一分傍生、鬼界及一分人？安立非黑非白法感非黑非白異熟，所謂預流果、或一來果、或不還果、或阿羅漢果、或獨覺菩提、或復無上正等菩提？” 
　　佛言：“善現，依世俗諦，安立如是因果差別，不依勝義，勝義諦中不可說有因果差別。所以者何？善現，勝義諦中一切法性不可分別、無說無示，云何當有因果差別？ 
　　“善現，勝義諦中色無生無滅、無染無凈，受、想、行、識亦無生無滅、無染無凈，以畢竟空、無際空故。 
　　“善現，勝義諦中眼處無生無滅、無染無凈，耳、鼻、舌、身、意處亦無生無滅、無染無凈，以畢竟空、無際空故。 
　　“善現，勝義諦中色處無生無滅、無染無凈，聲、香、味、觸、法處亦無生無滅、無染無凈，以畢竟空、無際空故。 
　　“善現，勝義諦中眼界無生無滅、無染無凈，耳、鼻、舌、身、意界亦無生無滅、無染無凈，以畢竟空、無際空故。 
　　“善現，勝義諦中色界無生無滅、無染無凈，聲、香、味、觸、法界亦無生無滅、無染無凈，以畢竟空、無際空故。 
　　“善現，勝義諦中眼識界無生無滅、無染無凈，耳、鼻、舌、身、意識界亦無生無滅、無染無凈，以畢竟空、無際空故。 
　　“善現，勝義諦中眼觸無生無滅、無染無凈，耳、鼻、舌、身、意觸亦無生無滅、無染無凈，以畢竟空、無際空故。 
　　“善現，勝義諦中眼觸為緣所生諸受無生無滅、無染無凈，耳、鼻、舌、身、意觸為緣所生諸受亦無生無滅、無染無凈，以畢竟空、無際空故。 
　　“善現，勝義諦中地界無生無滅、無染無凈，水、火、風、空、識界亦無生無滅、無染無凈，以畢竟空、無際空故。 
　　“善現，勝義諦中因緣無生無滅、無染無凈，等無間緣、所緣緣、增上緣亦無生無滅、無染無凈，以畢竟空、無際空故。 
　　“善現，勝義諦中從諸緣所生法無生無滅、無染無凈，以畢竟空、無際空故。 
　　“善現，勝義諦中無明無生無滅、無染無凈，行、識、名色、六處、觸、受、愛、取、有、生、老死愁嘆苦憂惱亦無生無滅、無染無凈，以畢竟空、無際空故。 
　　“善現，勝義諦中布施波羅蜜多無生無滅、無染無凈，凈戒、安忍、精進、靜慮、般若波羅蜜多亦無生無滅、無染無凈，以畢竟空、無際空故。 
　　“善現，勝義諦中四靜慮無生無滅、無染無凈，四無量、四無色定亦無生無滅、無染無凈，以畢竟空、無際空故。 
　　“善現，勝義諦中四念住無生無滅、無染無凈，四正斷、四神足、五根、五力、七等覺支、八圣道支亦無生無滅、無染無凈，以畢竟空、無際空故。 
　　“善現，勝義諦中空解脫門無生無滅、無染無凈，無相、無愿解脫門亦無生無滅、無染無凈，以畢竟空、無際空故。 
　　“善現，勝義諦中內空無生無滅、無染無凈，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦無生無滅、無染無凈，以畢竟空、無際空故。 
　　“善現，勝義諦中苦圣諦無生無滅、無染無凈，集、滅、道圣諦亦無生無滅、無染無凈，以畢竟空、無際空故。 
　　“善現，勝義諦中八解脫無生無滅、無染無凈，八勝處、九次第定、十遍處亦無生無滅、無染無凈，以畢竟空、無際空故。 
　　“善現，勝義諦中一切陀羅尼門無生無滅、無染無凈，一切三摩地門亦無生無滅、無染無凈，以畢竟空、無際空故。 
　　“善現，勝義諦中極喜地無生無滅、無染無凈，離垢地、發光地、焰慧地、極難勝地、現前地、遠行地、不動地、善慧地、法云地亦無生無滅、無染無凈，以畢竟空、無際空故。 
　　“善現，勝義諦中五眼無生無滅、無染無凈，六神通亦無生無滅、無染無凈，以畢竟空、無際空故。 
　　“善現，勝義諦中佛十力無生無滅、無染無凈，四無所畏、四無礙解、十八佛不共法亦無生無滅、無染無凈，以畢竟空、無際空故。 
　　“善現，勝義諦中大慈無生無滅、無染無凈，大悲、大喜、大舍亦無生無滅、無染無凈，以畢竟空、無際空故。 
　　“善現，勝義諦中無忘失法無生無滅、無染無凈，恒住舍性亦無生無滅、無染無凈，以畢竟空、無際空故。 
　　“善現，勝義諦中一切智無生無滅、無染無凈，道相智、一切相智亦無生無滅、無染無凈，以畢竟空、無際空故。 
　　“善現，勝義諦中三十二大士相無生無滅、無染無凈，八十隨好亦無生無滅、無染無凈，以畢竟空、無際空故。 
　　“善現，勝義諦中預流果無生無滅、無染無凈，一來、不還、阿羅漢果、獨覺菩提亦無生無滅、無染無凈，以畢竟空、無際空故。 
　　“善現，勝義諦中一切菩薩摩訶薩行無生無滅、無染無凈，諸佛無上正等菩提亦無生無滅、無染無凈，以畢竟空、無際空故。 
　　“善現，勝義諦中世間法無生無滅、無染無凈，出世間法亦無生無滅、無染無凈，以畢竟空、無際空故。 
　　“善現，勝義諦中有漏法無生無滅、無染無凈，無漏法亦無生無滅、無染無凈，以畢竟空、無際空故。 
　　“善現，勝義諦中有為法無生無滅、無染無凈，無為法亦無生無滅、無染無凈，以畢竟空、無際空故。”  
　　時，具壽善現復白佛言：“世尊，若依世俗諦故，安立因果差別，不依勝義諦者，則一切愚夫異生皆應有預流果、或應有一來果、或應有不還果、或應有阿羅漢果、或應有獨覺菩提、或應有阿耨多羅三藐三菩提？” 
　　佛告善現：“于汝意云何？一切愚夫異生為如實知世俗諦及勝義諦不？若如實知，彼應有預流果、或應有一來果、或應有不還果、或應有阿羅漢果、或應有獨覺菩提、或應有阿耨多羅三藐三菩提。然諸愚夫異生不如實知世俗諦及勝義諦，無圣道、無修圣道，彼云何有圣果差別？唯諸圣者能如實知世俗諦及勝義諦，有圣道、有修圣道，是故得有圣果差別。” 
　　具壽善現白佛言：“世尊，若修圣道，得圣果不？” 
　　佛言：“不也，善現。非修圣道能得圣果，亦非不修圣道能得圣果，非離圣道能得圣果，亦非住圣道中能得圣果。何以故？善現，勝義諦中道及道果不可得故。如是，善現，菩薩摩訶薩行深般若波羅蜜多時，雖為有情安立圣果種種差別，而不分別如是圣果在有為界或無為界安立差別。”  
　　爾時，具壽善現白佛言：“世尊，若不分別如是圣果在有為界或無為界安立差別，云何世尊說斷三結名預流果，薄欲、貪、瞋名一來果，斷順下分五結永盡名不還果，斷順上分五結永盡名阿羅漢果，令所有集法皆成滅法名獨覺菩提，永斷一切習氣相續名為無上正等菩提？世尊，我云何知佛所說義，謂不分別如是圣果在有為界或無為界安立差別？” 
　　佛告善現：“汝意云何？所說預流、一來、不還、阿羅漢果、獨覺菩提、諸佛無上正等菩提，如是圣果為是有為、為是無為？” 
　　善現答言：“如是圣果皆是無為，非是有為。” 
　　佛告善現：“無為法中有分別不？” 
　　善現答言：“不也，世尊。不也，善逝。” 
　　佛告善現：“汝意云何？若善男子、善女人等，通達一切有為、無為皆同一相，所謂無相，是善男子、善女人等當于爾時，頗于諸法有所分別此是有為或無為不？” 
　　善現答言：“不也，世尊。不也，善逝。” 
　　佛告善現：“菩薩摩訶薩亦復如是，行深般若波羅蜜多時，雖為有情宣說諸法，而不分別所說法相，謂內空故、或外空故、或內外空故、或空空故、或大空故、或勝義空故、或有為空故、或無為空故、或畢竟空故、或無際空故、或散空故、或無變異空故、或本性空故、或自相空故、或共相空故、或一切法空故、或不可得空故、或無性空故、或自性空故、或無性自性空故。 
　　“善現，是菩薩摩訶薩自于諸法無所執著，亦能教他于諸法中無所執著，謂于布施、凈戒、安忍、精進、靜慮、般若波羅蜜多，若于四靜慮、四無量、四無色定，若于四念住、四正斷、四神足、五根、五力、七等覺支、八圣道支，若于內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，若于真如乃至不思議界，若于苦、集、滅、道圣諦，若于空、無相、無愿解脫門，若于八解脫、八勝處、九次第定、十遍處，若于一切陀羅尼門、三摩地門，若于菩薩十地，若于五眼、六神通，若于佛十力、四無所畏、四無礙解、大慈、大悲、大喜、大舍、十八佛不共法，若于無忘失法、恒住舍性，若于一切智、道相智、一切相智等皆無執著，無執著故于一切處皆得無礙。 
　　“如諸如來、應、正等覺所變化者，雖行布施、凈戒、安忍、精進、靜慮、般若波羅蜜多，而于彼果不受不著，唯為有情般涅槃故；雖行四靜慮、四無量、四無色定，而于彼果不受不著，唯為有情般涅槃故；雖行四念住、四正斷、四神足、五根、五力、七等覺支、八圣道支，而于彼果不受不著，唯為有情般涅槃故；雖行內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，而于彼果不受不著，唯為有情般涅槃故；雖行真如乃至不思議界，而于彼果不受不著，唯為有情般涅槃故；雖行苦、集、滅、道圣諦，而于彼果不受不著，唯為有情般涅槃故；雖行空、無相、無愿解脫門，而于彼果不受不著，唯為有情般涅槃故；雖行八解脫、八勝處、九次第定、十遍處，而于彼果不受不著，唯為有情般涅槃故；雖行一切陀羅尼門、一切三摩地門，而于彼果不受不著，唯為有情般涅槃故；雖行菩薩十地，而于彼果不受不著，唯為有情般涅槃故；雖行五眼、六神通，而于彼果不受不著，唯為有情般涅槃故；雖行佛十力、四無所畏、四無礙解、大慈、大悲、大喜、大舍、十八佛不共法，而于彼果不受不著，唯為有情般涅槃故；雖行無忘失法、恒住舍性，而于彼果不受不著，唯為有情般涅槃故；雖行一切智、道相智、一切相智等，而于彼果不受不著，唯為有情般涅槃故。善現，菩薩摩訶薩亦復如是，行深般若波羅蜜多時，于一切法若世間若出世間、若有漏若無漏、若有為若無為，皆無所住亦無所礙。何以故？善達諸法如實相故。”  初分諸法平等品第六十九之一  
　　爾時，具壽善現白佛言：“世尊，云何菩薩摩訶薩行深般若波羅蜜多時，于一切法善達實相？” 
　　佛言：“善現，如諸如來、應、正等覺所變化者，不行于貪，不行于瞋，不行于癡；不行于色，亦不行于受、想、行、識；不行于眼處，亦不行于耳、鼻、舌、身、意處；不行于色處，亦不行于聲、香、味、觸、法處；不行于眼界，亦不行于耳、鼻、舌、身、意界；不行于眼識界，亦不行于耳、鼻、舌、身、意識界；不行于眼觸，亦不行于耳、鼻、舌、身、意觸；不行于眼觸為緣所生諸受，亦不行于耳、鼻、舌、身、意觸為緣所生諸受；不行于地界，亦不行于水、火、風、空、識界；不行于因緣，亦不行于等無間緣、所緣緣、增上緣；不行于從諸緣所生法；不行于無明，亦不行于行、識、名色、六處、觸、受、愛、取、有、生、老死愁嘆苦憂惱；不行于布施波羅蜜多，亦不行于凈戒、安忍、精進、靜慮、般若波羅蜜多；不行于四靜慮，亦不行于四無量、四無色定；不行于四念住，亦不行于四正斷、四神足、五根、五力、七等覺支、八圣道支；不行于空解脫門，亦不行于無相、無愿解脫門；不行于內空，亦不行于外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；不行于真如乃至不思議界；不行于苦圣諦，亦不行于集、滅、道圣諦；不行于八解脫，亦不行于八勝處、九次第定、十遍處；不行于一切陀羅尼門，亦不行于一切三摩地門；不行于極喜地，亦不行于離垢地、發光地、焰慧地、極難勝地、現前地、遠行地、不動地、善慧地、法云地；不行于五眼，亦不行于六神通；不行于佛十力，亦不行于四無所畏、四無礙解、十八佛不共法；不行于大慈，亦不行于大悲、大喜、大舍；不行于無忘失法，亦不行于恒住舍性；不行于一切智，亦不行于道相智、一切相智；不行于三十二大士相，亦不行于八十隨好；不行于預流果，亦不行于一來、不還、阿羅漢果、獨覺菩提；不行于一切菩薩摩訶薩行，亦不行于諸佛無上正等菩提；不行于內法，亦不行于外法；不行于隨眠，亦不行于纏；不行于世間法，亦不行于出世間法；不行于有漏法，亦不行于無漏法；不行于有為法，亦不行于無為法；不行于道，亦不行于道果。 
　　“善現，菩薩摩訶薩行深般若波羅蜜多時亦復如是，于一切法都無所行，是為善達諸法實相，謂于法性無所分別。”  
　　時，具壽善現復白佛言：“世尊，云何如來、應、正等覺所變化者現修圣道？” 
　　佛告善現：“彼諸如來、應、正等覺所變化者，依修圣道不染不凈，亦不輪回五趣生死。” 
　　具壽善現復白佛言：“世尊，云何菩薩摩訶薩行深般若波羅蜜多時，通達諸法皆無實事？” 
　　佛告善現：“于意云何？彼諸如來、應、正等覺所變化者為有實事，依斯實事有染有凈，及有輪回五趣事不？” 
　　善現答言：“不也，世尊。不也，善逝。非諸如來、應、正等覺所變化者有少實事，非依彼事有染有凈，亦無輪回五趣生死。” 
　　佛言：“善現，菩薩摩訶薩行深般若波羅蜜多時，于一切法善達實相亦復如是，通達諸法都無實事。”  
　　爾時，具壽善現白佛言：“世尊，為一切色皆如化不？一切受、想、行、識亦如化不？一切眼處皆如化不？一切耳、鼻、舌、身、意處亦如化不？一切色處皆如化不？一切聲、香、味、觸、法處亦如化不？一切眼界皆如化不？一切耳、鼻、舌、身、意界亦如化不？一切色界皆如化不？一切聲、香、味、觸、法界亦如化不？一切眼識界皆如化不？一切耳、鼻、舌、身、意識界亦如化不？一切眼觸皆如化不？一切耳、鼻、舌、身、意觸亦如化不？一切眼觸為緣所生諸受皆如化不？一切耳、鼻、舌、身、意觸為緣所生諸受亦如化不？一切地界皆如化不？一切水、火、風、空、識界亦如化不？一切因緣皆如化不？一切等無間緣、所緣緣、增上緣亦如化不？一切從緣所生諸法皆如化不？一切無明皆如化不？一切行、識、名色、六處、觸、受、愛、取、有、生、老死愁嘆苦憂惱亦如化不？如是乃至一切世間法皆如化不？一切出世間法亦如化不？一切有漏法皆如化不？一切無漏法亦如化不？一切有為法皆如化不？一切無為法亦如化不？” 
　　佛告善現：“如是，如是，如汝所說，一切法皆如化。”  
大般若波羅蜜多經卷第三百八十四 初分諸法平等品第六十九之二  
　　時，具壽善現白佛言：“世尊，若一切法皆如化者，諸所變化皆無實色，亦無實受、想、行、識；諸所變化皆無實眼處，亦無實耳、鼻、舌、身、意處；諸所變化皆無實色處，亦無實聲、香、味、觸、法處；諸所變化皆無實眼界，亦無實耳、鼻、舌、身、意界；諸所變化皆無實色界，亦無實聲、香、味、觸、法界；諸所變化皆無實眼識界，亦無實耳、鼻、舌、身、意識界；諸所變化皆無實眼觸，亦無實耳、鼻、舌、身、意觸；諸所變化皆無實眼觸為緣所生諸受，亦無實耳、鼻、舌、身、意觸為緣所生諸受；諸所變化皆無實地界，亦無實水、火、風、空、識界；諸所變化皆無實因緣，亦無實等無間緣、所緣緣、增上緣；諸所變化皆無實從緣所生諸法；諸所變化皆無實無明，亦無實行、識、名色、六處、觸、受、愛、取、有、生、老死愁嘆苦憂惱；諸所變化皆無實世間法，亦無實出世間法；諸所變化皆無實有漏法，亦無實無漏法；諸所變化皆無實有為法，亦無實無為法；諸所變化皆無實雜染法，亦無實清凈法；諸所變化皆無實輪回五趣生死，亦無實解脫五趣生死，云何菩薩摩訶薩于諸有情有勝士用？” 
　　佛告善現：“于意云何？諸菩薩摩訶薩本行菩薩道時，頗見有情可脫地獄、傍生、鬼界、人、天趣不？” 
　　善現答言：“不也，世尊。不也，善逝。” 
　　佛告善現：“如是，如是，諸菩薩摩訶薩本行菩薩道時，不見有情可脫三界。何以故？善現，諸菩薩摩訶薩于一切法知見通達皆如幻化、都非實有。” 
　　具壽善現復白佛言：“世尊，若菩薩摩訶薩于一切法知見通達皆如幻化、都非實有，菩薩摩訶薩為何事故修行布施、凈戒、安忍、精進、靜慮、般若波羅蜜多？為何事故修行四靜慮、四無量、四無色定？為何事故修行四念住、四正斷、四神足、五根、五力、七等覺支、八圣道支？為何事故修行空、無相、無愿解脫門？為何事故修行八解脫、八勝處、九次第定、十遍處？為何事故修行一切陀羅尼門、一切三摩地門？為何事故修行極喜地、離垢地、發光地、焰慧地、極難勝地、現前地、遠行地、不動地、善慧地、法云地？為何事故修行五眼、六神通？為何事故修行佛十力、四無所畏、四無礙解、大慈、大悲、大喜、大舍、十八佛不共法？為何事故修行無忘失法、恒住舍性？為何事故修行一切智、道相智、一切相智？為何事故修行一切菩薩摩訶薩行？為何事故修行諸佛無上正等菩提？為何事故嚴凈佛土？為何事故成熟有情？” 
　　佛告善現：“若諸有情于一切法能自了知皆如幻化、都非實有，則菩薩摩訶薩不應無數劫為諸有情行菩薩道；以諸有情于一切法自不能知皆如幻化、都非實有，是故菩薩摩訶薩于無數劫為諸有情行菩薩道。復次，善現，若菩薩摩訶薩于一切法不如實知皆如幻化、都非實有，則不應無數劫為諸有情修菩薩行，嚴凈佛土、成熟有情；以菩薩摩訶薩于一切法如實了知皆如幻化、都非實有故，無數劫為諸有情修菩薩行，嚴凈佛土、成熟有情。”  
　　爾時，具壽善現白佛言：“世尊，若一切法如夢、如幻、如響、如像、如光影、如陽焰、如變化事、如尋香城，所化有情住在何處，諸菩薩摩訶薩行深般若波羅蜜多撥濟令出？” 
　　佛告善現：“所化有情住在名相虛妄分別，諸菩薩摩訶薩行深般若波羅蜜多，從彼名相虛妄分別撥濟令出。” 
　　具壽善現復白佛言：“世尊，何謂為名？何謂為相？” 
　　佛言：“善現，名皆是客，皆是假立，皆屬施設，謂此名色，此名受、想、行、識；此名眼處，此名耳、鼻、舌、身、意處；此名色處，此名聲、香、味、觸、法處；此名眼界，此名耳、鼻、舌、身、意界；此名色界，此名聲、香、味、觸、法界；此名眼識界，此名耳、鼻、舌、身、意識界；此名男，此名女；此名小，此名大；此名地獄，此名傍生，此名鬼界，此名人，此名天；此名世間法，此名出世法；此名有漏法，此名無漏法；此名有為法，此名無為法；此名預流果，此名一來果，此名不還果，此名阿羅漢果，此名獨覺菩提；此名一切菩薩摩訶薩行，此名諸佛無上正等菩提；此名異生，此名聲聞，此名獨覺，此名菩薩，此名如來。 
　　“善現，如是等一切名皆是假立，為表諸義施設諸名故，一切名皆非實有。諸有為法亦但有名，由此無為亦非實有，愚夫異生于中妄執，菩薩摩訶薩行深般若波羅蜜多時，方便善巧教令遠離，作如是言：‘名是分別妄想所起，亦是眾緣和合假立，汝等不應于中執著，名無實事自性皆空，非有智者執著空法。’如是，善現，菩薩摩訶薩行深般若波羅蜜多時，方便善巧為諸有情說離名法。 
　　“善現，是謂為名。 
　　“云何為相？善現，相有二種，愚夫異生于中執著。何等為二？一者、色相；二者、無色相。何謂色相？善現，諸所有色，若過去若未來若現在、若內若外、若粗若細、若劣若勝、若遠若近，于此剎那諸空法中，愚夫異生分別執著，是名色相。何謂無色相？善現，謂諸所有無色法中，愚夫異生取相分別生諸煩惱，是名無色相。菩薩摩訶薩行深般若波羅蜜多時，方便善巧教諸有情遠離二相，復教安住無相界中，雖教安住無相界中，而不令其墮二邊執，謂此是相、此是無相。如是，善現，菩薩摩訶薩行深般若波羅蜜多時，方便善巧令諸有情遠離眾相，住無相界而不執著。”  
　　爾時，具壽善現白佛言：“世尊，若一切法但有名相，所有名相皆是假立分別所起，非實有性，云何菩薩摩訶薩行深般若波羅蜜多時，于諸善法能自增進，亦能令他增進善法、由自善法得增進故，能令諸地漸次圓滿，亦能安立諸有情類，隨其所應得三乘果？” 
　　佛告善現：“若諸法中少有實事，非但假立有名相者，則菩薩摩訶薩行深般若波羅蜜多時，應于善法不自增進，亦不令他增進善法。 
　　“善現，以諸法中無少實事，但有假立諸名及相，是故菩薩摩訶薩行深般若波羅蜜多時，以無相為方便，能圓滿般若波羅蜜多；以無相為方便，能圓滿靜慮波羅蜜多；以無相為方便，能圓滿精進波羅蜜多；以無相為方便，能圓滿安忍波羅蜜多；以無相為方便，能圓滿凈戒波羅蜜多；以無相為方便，能圓滿布施波羅蜜多；以無相為方便，能圓滿四靜慮、四無量、四無色定；以無相為方便，能圓滿四念住、四正斷、四神足、五根、五力、七等覺支、八圣道支；以無相為方便，能圓滿空、無相、無愿解脫門；以無相為方便，能圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；以無相為方便，能圓滿真如、法界、法性、不虛妄性、不變異性、平等性、離生性、法定、法住、實際、虛空界、不思議界；以無相為方便，能圓滿苦、集、滅、道圣諦；以無相為方便，能圓滿八解脫、八勝處、九次第定、十遍處；以無相為方便，能圓滿一切陀羅尼門、一切三摩地門；以無相為方便，能圓滿極喜地、離垢地、發光地、焰慧地、極難勝地、現前地、遠行地、不動地、善慧地、法云地；以無相為方便，能圓滿五眼、六神通；以無相為方便，能圓滿佛十力、四無所畏、四無礙解、大慈、大悲、大喜、大舍、十八佛不共法；以無相為方便，能圓滿無忘失法、恒住舍性；以無相為方便，能圓滿一切智、道相智、一切相智；以無相為方便，于諸善法自圓滿已，亦能令他圓滿善法。 
　　“如是，善現，以一切法無少實事，但有假立諸名及相，諸菩薩摩訶薩于中不起顛倒執著，于諸善法能自增進，亦能令他增進善法。 
　　“復次，善現，若諸法中有毛端量實法相者，則菩薩摩訶薩行深般若波羅蜜多時，于一切法不應覺知無相、無念，亦無作意，無漏性已，證得無上正等菩提，安立有情于無漏法。何以故？善現，諸無漏法皆無相、無念、無作意故。 
　　“如是，善現，菩薩摩訶薩行深般若波羅蜜多時，安立有情于無漏法，乃名真實饒益他事。”  
　　時，具壽善現白佛言：“世尊，若一切法真無漏性無相、無念亦無作意，何緣世尊當如是數：此是世間法，此是出世法；此是有漏法，此是無漏法；此是有為法，此是無為法；此是有罪法，此是無罪法；此是有諍法，此是無諍法；此是流轉法，此是還滅法；此是共法，此是不共法；此是聲聞法，此是獨覺法；此是菩薩法，此是如來法耶？” 
　　佛告善現：“于意云何？世間等法與無相等無漏法性為有異不？” 
　　善現答言：“不也，世尊。不也，善逝。” 
　　佛告善現：“于意云何？聲聞等法與無相等無漏法性為有異不？” 
　　善現答言：“不也，世尊。不也，善逝。” 
　　佛告善現：“世間等法豈不即是無相、念等無漏法性？” 
　　善現答言：“如是，世尊。如是，善逝。” 
　　佛告善現：“若預流果、若一來果、若不還果、若阿羅漢果、若獨覺菩提、若諸菩薩摩訶薩法、若佛無上正等菩提，豈不即是無相、念等無漏法性？” 
　　善現答言：“如是，世尊。如是，善逝。” 
　　佛言：“善現，由此因緣，當知一切法皆是無相等。 
　　“善現，菩薩摩訶薩學一切法皆是無相、無念、無作意時，常能增益所行善法，所謂布施、凈戒、安忍、精進、靜慮、般若波羅蜜多，若四靜慮、四無量、四無色定，若四念住、四正斷、四神足、五根、五力、七等覺支、八圣道支，若內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，若真如、法界、法性、不虛妄性、不變異性、平等性、離生性、法定、法住、實際、虛空界、不思議界，若苦、集、滅、道圣諦，若空、無相、無愿解脫門，若八解脫、八勝處、九次第定、十遍處，若一切陀羅尼門、一切三摩地門，若極喜地、離垢地、發光地、焰慧地、極難勝地、現前地、遠行地、不動地、善慧地、法云地，若五眼、六神通，若佛十力、四無所畏、四無礙解、十八佛不共法，若大慈、大悲、大喜、大舍，若無忘失法、恒住舍性，若一切智、道相智、一切相智，諸如是等一切佛法，皆由學無相、無念、無作意而得增益。所以者何？善現，菩薩摩訶薩除空、無相、無愿解脫門，更無余要所應學法。何以故？善現，三解脫門能攝一切妙善法故。所以者何？善現，空解脫門觀一切法自相皆空，無相解脫門觀一切法遠離諸相，無愿解脫門觀一切法遠離所愿，由此三門能攝一切殊勝善法，離此三門所應修習殊勝善法不生長故。 
　　“復次，善現，若菩薩摩訶薩能學如是三解脫門，則能學五蘊，亦能學十二處，亦能學十八界，亦能學六界，亦能學四圣諦，亦能學四緣，亦能學從緣所生諸法，亦能學十二緣起，亦能學內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦能學真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦能學布施、凈戒、安忍、精進、靜慮、般若、方便善巧、妙愿、力、智波羅蜜多，亦能學極喜地、離垢地、發光地、焰慧地、極難勝地、現前地、遠行地、不動地、善慧地、法云地，亦能學四念住、四正斷、四神足、五根、五力、七等覺支、八圣道支，亦能學四靜慮、四無量、四無色定，亦能學八解脫、八勝處、九次第定、十遍處，亦能學一切陀羅尼門、一切三摩地門，亦能學五眼、六神通，亦能學如來十力、四無所畏、四無礙解、十八佛不共法，亦能學大慈、大悲、大喜、大舍，亦能學無忘失法、恒住舍性，亦能學一切智、道相智、一切相智，亦能學嚴凈佛土、成熟有情，亦能學諸余無量無邊佛法。”  
　　爾時，具壽善現白佛言：“世尊，云何菩薩摩訶薩修行般若波羅蜜多時能學五蘊？” 
　　佛告善現：“若菩薩摩訶薩修行般若波羅蜜多時，如實知色、受、想、行、識，是為能學五蘊。 
　　“善現，云何菩薩摩訶薩修行般若波羅蜜多時，如實知色？善現，若菩薩摩訶薩修行般若波羅蜜多時，如實知色相，如實知色生，如實知色滅，如實知色真如，是為如實知色。 
　　“善現，云何菩薩摩訶薩修行般若波羅蜜多時，如實知色相？善現，若菩薩摩訶薩修行般若波羅蜜多時，如實知色畢竟有孔、畢竟有隙，猶如聚沫性不堅固。善現，是名如實知色相。 
　　“善現，云何菩薩摩訶薩修行般若波羅蜜多時，如實知色生？善現，若菩薩摩訶薩修行般若波羅蜜多時，如實知色來無所從、去無所趣，雖無來無去而生法相應。善現，是名如實知色生。 
　　“善現，云何菩薩摩訶薩修行般若波羅蜜多時，如實知色滅？善現，若菩薩摩訶薩修行般若波羅蜜多時，如實知色來無所從、去無所趣，雖無來無去而滅法相應。善現，是名如實知色滅。 
　　“善現，云何菩薩摩訶薩修行般若波羅蜜多時，如實知色真如？善現，若菩薩摩訶薩修行般若波羅蜜多時，如實知色真如無生無滅、無來無去、無染無凈、無增無減，常如其性不虛妄、不變易故名真如。善現，是名如實知色真如。 
　　“善現，云何菩薩摩訶薩修行般若波羅蜜多時，如實知受？善現，若菩薩摩訶薩修行般若波羅蜜多時，如實知受相，如實知受生，如實知受滅，如實知受真如，是為如實知受。 
　　“善現，云何菩薩摩訶薩修行般若波羅蜜多時，如實知受相？善現，若菩薩摩訶薩修行般若波羅蜜多時，如實知受畢竟如癰、畢竟如箭，猶若浮泡虛偽不住、速起速滅。善現，是名如實知受相。 
　　“善現，云何菩薩摩訶薩修行般若波羅蜜多時，如實知受生？善現，若菩薩摩訶薩修行般若波羅蜜多時，如實知受來無所從、去無所趣，雖無來無去而生法相應。善現，是名如實知受生。 
　　“善現，云何菩薩摩訶薩修行般若波羅蜜多時，如實知受滅？善現，若菩薩摩訶薩修行般若波羅蜜多時，如實知受來無所從、去無所趣，雖無來無去而滅法相應。善現，是名如實知受滅。 
　　“善現，云何菩薩摩訶薩修行般若波羅蜜多時，如實知受真如？善現，若菩薩摩訶薩修行般若波羅蜜多時，如實知受真如無生無滅、無來無去、無染無凈、無增無減，常如其性不虛妄、不變易故名真如。善現，是名如實知受真如。 
　　“善現，云何菩薩摩訶薩修行般若波羅蜜多時，如實知想？善現，若菩薩摩訶薩修行般若波羅蜜多時，如實知想相，如實知想生，如實知想滅，如實知想真如，是為如實知想。 
　　“善現，云何菩薩摩訶薩修行般若波羅蜜多時，如實知想相？善現，若菩薩摩訶薩修行般若波羅蜜多時，如實知想猶如陽焰水不可得，虛妄渴愛而起是想，假施設有，發假言說。善現，是名如實知想相。 
　　“善現，云何菩薩摩訶薩修行般若波羅蜜多時，如實知想生？善現，若菩薩摩訶薩修行般若波羅蜜多時，如實知想來無所從、去無所趣，雖無來無去而生法相應。善現，是名如實知想生。 
　　“善現，云何菩薩摩訶薩修行般若波羅蜜多時，如實知想滅？善現，若菩薩摩訶薩修行般若波羅蜜多時，如實知想來無所從、去無所趣，雖無來無去而滅法相應。善現，是名如實知想滅。 
　　“善現，云何菩薩摩訶薩修行般若波羅蜜多時，如實知想真如？善現，若菩薩摩訶薩修行般若波羅蜜多時，如實知想真如無生無滅、無來無去、無染無凈、無增無減，常如其性不虛妄、不變易故名真如。善現，是名如實知想真如。 
　　“善現，云何菩薩摩訶薩修行般若波羅蜜多時，如實知行？善現，若菩薩摩訶薩修行般若波羅蜜多時，如實知行相，如實知行生，如實知行滅，如實知行真如，是為如實知行。 
　　“善現，云何菩薩摩訶薩修行般若波羅蜜多時，如實知行相？善現，若菩薩摩訶薩修行般若波羅蜜多時，如實知行猶若芭蕉，葉葉析除實不可得，明、無明等眾緣所成，業、煩惱等和合假立。善現，是名如實知行相。 
　　“善現，云何菩薩摩訶薩修行般若波羅蜜多時，如實知行生？善現，若菩薩摩訶薩修行般若波羅蜜多時，如實知行來無所從、去無所趣，雖無來無去而生法相應。善現，是名如實知行生。 
　　“善現，云何菩薩摩訶薩修行般若波羅蜜多時，如實知行滅？善現，若菩薩摩訶薩修行般若波羅蜜多時，如實知行來無所從、去無所趣，雖無來無去而滅法相應。善現，是名如實知行滅。 
　　“善現，云何菩薩摩訶薩修行般若波羅蜜多時，如實知行真如？善現，若菩薩摩訶薩修行般若波羅蜜多時，如實知行真如無生無滅、無來無去、無染無凈、無增無減，常如其性不虛妄、不變易故名真如。善現，是名如實知行真如。 
　　“善現，云何菩薩摩訶薩修行般若波羅蜜多時，如實知識？善現，若菩薩摩訶薩修行般若波羅蜜多時，如實知識相，如實知識生，如實知識滅，如實知識真如，是為如實知識。 
　　“善現，云何菩薩摩訶薩修行般若波羅蜜多時，如實知識相？善現，若菩薩摩訶薩修行般若波羅蜜多時，如實知識猶如幻事，眾緣和合假施設有，實不可得，謂如幻師或彼弟子，于四衢道幻作四軍，所謂象軍、馬軍、車軍、步軍，或復幻作諸余色類，相雖似有而無其實，識亦如是實不可得。善現，是名如實知識相。 
　　“善現，云何菩薩摩訶薩修行般若波羅蜜多時，如實知識生？善現，若菩薩摩訶薩修行般若波羅蜜多時，如實知識來無所從、去無所趣，雖無來無去而生法相應。善現，是名如實知識生。 
　　“善現，云何菩薩摩訶薩修行般若波羅蜜多時，如實知識滅？善現，若菩薩摩訶薩修行般若波羅蜜多時，如實知識來無所從、去無所趣，雖無來無去而滅法相應。善現，是名如實知識滅。 
　　“善現，云何菩薩摩訶薩修行般若波羅蜜多時，如實知識真如？善現，若菩薩摩訶薩修行般若波羅蜜多時，如實知識真如無生無滅、無來無去、無染無凈、無增無減，常如其性不虛妄、不變易故名真如。善現，是名如實知識真如。 
　　“復次，善現，若菩薩摩訶薩修行般若波羅蜜多時，如實知色色自性空，如實知受受自性空，如實知想想自性空，如實知行行自性空，如實知識識自性空。善現，是為菩薩摩訶薩修行般若波羅蜜多時能學五蘊。”  
　　具壽善現白佛言：“世尊，云何菩薩摩訶薩修行般若波羅蜜多時能學十二處？” 
　　佛告善現：“若菩薩摩訶薩修行般若波羅蜜多時，如實知眼處眼處自性空，如實知耳、鼻、舌、身、意處耳、鼻、舌、身、意處自性空；如實知色處色處自性空，如實知聲、香、味、觸、法處聲、香、味、觸、法處自性空；如實知內處內處自性空，如實知外處外處自性空。善現，是為菩薩摩訶薩修行般若波羅蜜多時能學十二處。”  
　　具壽善現白佛言：“世尊，云何菩薩摩訶薩修行般若波羅蜜多時能學十八界？” 
　　佛告善現：“若菩薩摩訶薩修行般若波羅蜜多時，如實知眼界眼界自性空，如實知色界、眼識界及眼觸、眼觸為緣所生諸受色界乃至眼觸為緣所生諸受自性空；如實知耳界耳界自性空，如實知聲界、耳識界及耳觸、耳觸為緣所生諸受聲界乃至耳觸為緣所生諸受自性空；如實知鼻界鼻界自性空，如實知香界、鼻識界及鼻觸、鼻觸為緣所生諸受香界乃至鼻觸為緣所生諸受自性空；如實知舌界舌界自性空，如實知味界、舌識界及舌觸、舌觸為緣所生諸受味界乃至舌觸為緣所生諸受自性空；如實知身界身界自性空，如實知觸界、身識界及身觸、身觸為緣所生諸受觸界乃至身觸為緣所生諸受自性空；如實知意界意界自性空，如實知法界、意識界及意觸、意觸為緣所生諸受法界乃至意觸為緣所生諸受自性空。善現，是為菩薩摩訶薩修行般若波羅蜜多時能學十八界。”  
　　具壽善現白佛言：“世尊，云何菩薩摩訶薩修行般若波羅蜜多時能學六界？” 
　　佛告善現：“若菩薩摩訶薩修行般若波羅蜜多時，如實知地界地界自性空，如實知水、火、風、空、識界水、火、風、空、識界自性空。善現，是為菩薩摩訶薩修行般若波羅蜜多時能學六界。”  
　　具壽善現白佛言：“世尊，云何菩薩摩訶薩修行般若波羅蜜多時能學四圣諦？” 
　　佛告善現：“若菩薩摩訶薩修行般若波羅蜜多時，如實知苦圣諦，如實知集圣諦，如實知滅圣諦，如實知道圣諦，是為能學四圣諦。 
　　“善現，云何菩薩摩訶薩修行般若波羅蜜多時，如實知苦圣諦？善現，若菩薩摩訶薩修行般若波羅蜜多時，如實知苦是逼迫相，自性本空，遠離二法，是圣者諦，苦即真如，真如即苦，無二無別，唯真圣者能如實知。善現，是名如實知苦圣諦。 
　　“善現，云何菩薩摩訶薩修行般若波羅蜜多時，如實知集圣諦？善現，若菩薩摩訶薩修行般若波羅蜜多時，如實知集是生起相，自性本空，遠離二法，是圣者諦，集即真如，真如即集，無二無別，唯真圣者能如實知。善現，是名如實知集圣諦。 
　　“善現，云何菩薩摩訶薩修行般若波羅蜜多時，如實知滅圣諦？善現，若菩薩摩訶薩修行般若波羅蜜多時，如實知滅是寂靜相，自性本空，遠離二法，是圣者諦，滅即真如，真如即滅，無二無別，唯真圣者能如實知。善現，是名如實知滅圣諦。 
　　“善現，云何菩薩摩訶薩修行般若波羅蜜多時，如實知道圣諦？善現，若菩薩摩訶薩修行般若波羅蜜多時，如實知道是出離相，自性本空，遠離二法，是圣者諦，道即真如，真如即道，無二無別，唯真圣者能如實知。善現，是名如實知道圣諦。 
　　“善現，是為菩薩摩訶薩修行般若波羅蜜多時能學四圣諦。”  
　　具壽善現白佛言：“世尊，云何菩薩摩訶薩修行般若波羅蜜多時能學四緣？” 
　　佛告善現：“若菩薩摩訶薩修行般若波羅蜜多時，如實知因緣，如實知等無間緣，如實知所緣緣，如實知增上緣，是為能學四緣。 
　　“善現，云何菩薩摩訶薩修行般若波羅蜜多時，如實知因緣？善現，若菩薩摩訶薩修行般若波羅蜜多時，如實知因緣是種子相，自性本空，遠離二法。善現，是名如實知因緣。 
　　“善現，云何菩薩摩訶薩修行般若波羅蜜多時，如實知等無間緣？善現，若菩薩摩訶薩修行般若波羅蜜多時，如實知等無間緣是開發相，自性本空，遠離二法。善現，是名如實知等無間緣。 
　　“善現，云何菩薩摩訶薩修行般若波羅蜜多時，如實知所緣緣？善現，若菩薩摩訶薩修行般若波羅蜜多時，如實知所緣緣是任持相，自性本空，遠離二法。善現，是名如實知所緣緣。 
　　“善現，云何菩薩摩訶薩修行般若波羅蜜多時，如實知增上緣？善現，若菩薩摩訶薩修行般若波羅蜜多時，如實知增上緣是不礙相，自性本空，遠離二法。善現，是名如實知增上緣。 
　　“善現，是為菩薩摩訶薩修行般若波羅蜜多時能學四緣。”  
　　具壽善現白佛言：“世尊，云何菩薩摩訶薩修行般若波羅蜜多時，能學從緣所生諸法？” 
　　佛告善現：“若菩薩摩訶薩修行般若波羅蜜多時，如實知一切從緣所生法不生不滅、不斷不常、不一不異、不來不出，絕諸戲論，本性澹泊。善現，是為菩薩摩訶薩修行般若波羅蜜多時，能學從緣所生諸法。”  
　　具壽善現白佛言：“世尊，云何菩薩摩訶薩修行般若波羅蜜多時能學十二緣起？” 
　　佛告善現：“若菩薩摩訶薩修行般若波羅蜜多時，如實知無明無生無滅、無染無凈，自性本空，遠離二法；如實知行、識、名色、六處、觸、受、愛、取、有、生、老死愁嘆苦憂惱無生無滅、無染無凈，自性本空，遠離二法。善現，是為菩薩摩訶薩修行般若波羅蜜多時能學十二緣起。”  
　　具壽善現白佛言：“世尊，云何菩薩摩訶薩修行般若波羅蜜多時，能學內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空？” 
　　佛告善現：“若菩薩摩訶薩修行般若波羅蜜多時，如實知內空無自性、不可得而能安住，如實知外空乃至無性自性空無自性、不可得而能安住。善現，是為菩薩摩訶薩修行般若波羅蜜多時，能學內空乃至無性自性空。”  
　　具壽善現白佛言：“世尊，云何菩薩摩訶薩修行般若波羅蜜多時，能學真如、法界、法性、不虛妄性、不變異性、平等性、離生性、法定、法住、實際、虛空界、不思議界？” 
　　佛告善現：“若菩薩摩訶薩修行般若波羅蜜多時，如實知真如無戲論、無分別而能安住，如實知法界乃至不思議界無戲論、無分別而能安住。善現，是為菩薩摩訶薩修行般若波羅蜜多時，能學真如乃至不思議界。”  
大般若波羅蜜多經卷第三百八十五 初分諸法平等品第六十九之三  
　　具壽善現白佛言：“世尊，云何菩薩摩訶薩修行般若波羅蜜多時，能學布施、凈戒、安忍、精進、靜慮、般若、方便善巧、妙愿、力、智波羅蜜多？” 
　　佛告善現：“若菩薩摩訶薩修行般若波羅蜜多時，如實知布施波羅蜜多無增無減、無染無凈、無自性、不可得而能修習，如實知凈戒乃至智波羅蜜多無增無減、無染無凈、無自性、不可得而能修習。善現，是為菩薩摩訶薩修行般若波羅蜜多時，能學布施乃至智波羅蜜多。”  
　　具壽善現白佛言：“世尊，云何菩薩摩訶薩修行般若波羅蜜多時，能學極喜地、離垢地、發光地、焰慧地、極難勝地、現前地、遠行地、不動地、善慧地、法云地？” 
　　佛告善現：“若菩薩摩訶薩修行般若波羅蜜多時，如實知極喜地無增無減、無染無凈、無自性、不可得而能修習，如實知離垢地乃至法云地無增無減、無染無凈、無自性、不可得而能修習。善現，是為菩薩摩訶薩修行般若波羅蜜多時，能學極喜地乃至法云地。”  
　　具壽善現白佛言：“世尊，云何菩薩摩訶薩修行般若波羅蜜多時，能學四念住、四正斷、四神足、五根、五力、七等覺支、八圣道支？” 
　　佛告善現：“若菩薩摩訶薩修行般若波羅蜜多時，如實知四念住無增無減、無染無凈、無自性、不可得而能修習，如實知四正斷乃至八圣道支無增無減、無染無凈、無自性、不可得而能修習。善現，是為菩薩摩訶薩修行般若波羅蜜多時，能學四念住乃至八圣道支。”  
　　具壽善現白佛言：“世尊，云何菩薩摩訶薩修行般若波羅蜜多時，能學四靜慮、四無量、四無色定？” 
　　佛告善現：“若菩薩摩訶薩修行般若波羅蜜多時，如實知四靜慮無增無減、無染無凈、無自性、不可得而能修習，如實知四無量、四無色定無增無減、無染無凈、無自性、不可得而能修習。善現，是為菩薩摩訶薩修行般若波羅蜜多時，能學四靜慮、四無量、四無色定。”  
　　具壽善現白佛言：“世尊，云何菩薩摩訶薩修行般若波羅蜜多時，能學八解脫、八勝處、九次第定、十遍處？” 
　　佛告善現：“若菩薩摩訶薩修行般若波羅蜜多時，如實知八解脫無增無減、無染無凈、無自性、不可得而能修習，如實知八勝處、九次第定、十遍處無增無減、無染無凈、無自性、不可得而能修習。善現，是為菩薩摩訶薩修行般若波羅蜜多時，能學八解脫、八勝處、九次第定、十遍處。”  
　　具壽善現白佛言：“世尊，云何菩薩摩訶薩修行般若波羅蜜多時，能學一切陀羅尼門、一切三摩地門？” 
　　佛告善現：“若菩薩摩訶薩修行般若波羅蜜多時，如實知一切陀羅尼門無增無減、無染無凈、無自性、不可得而能修習，如實知一切三摩地門無增無減、無染無凈、無自性、不可得而能修習。善現，是為菩薩摩訶薩修行般若波羅蜜多時，能學一切陀羅尼門、一切三摩地門。”  
　　具壽善現白佛言：“世尊，云何菩薩摩訶薩修行般若波羅蜜多時，能學五眼、六神通？” 
　　佛告善現：“若菩薩摩訶薩修行般若波羅蜜多時，如實知五眼無增無減、無染無凈、無自性、不可得而能修習，如實知六神通無增無減、無染無凈、無自性、不可得而能修習。善現，是為菩薩摩訶薩修行般若波羅蜜多時，能學五眼、六神通。”  
　　具壽善現白佛言：“世尊，云何菩薩摩訶薩修行般若波羅蜜多時，能學如來十力、四無所畏、四無礙解、十八佛不共法？” 
　　佛告善現：“若菩薩摩訶薩修行般若波羅蜜多時，如實知如來十力無增無減、無染無凈、無自性、不可得而能修習，如實知四無所畏、四無礙解、十八佛不共法無增無減、無染無凈、無自性、不可得而能修習。善現，是為菩薩摩訶薩修行般若波羅蜜多時，能學如來十力、四無所畏、四無礙解、十八佛不共法。”  
　　具壽善現白佛言：“世尊，云何菩薩摩訶薩修行般若波羅蜜多時，能學大慈、大悲、大喜、大舍？” 
　　佛告善現：“若菩薩摩訶薩修行般若波羅蜜多時，如實知大慈無增無減、無染無凈、無自性、不可得而能修習，如實知大悲、大喜、大舍無增無減、無染無凈、無自性、不可得而能修習。善現，是為菩薩摩訶薩修行般若波羅蜜多時，能學大慈、大悲、大喜、大舍。”  
　　具壽善現白佛言：“世尊，云何菩薩摩訶薩修行般若波羅蜜多時，能學無忘失法、恒住舍性？” 
　　佛告善現：“若菩薩摩訶薩修行般若波羅蜜多時，如實知無忘失法無增無減、無染無凈、無自性、不可得而能修習，如實知恒住舍性無增無減、無染無凈、無自性、不可得而能修習。善現，是為菩薩摩訶薩修行般若波羅蜜多時，能學無忘失法、恒住舍性。”  
　　具壽善現白佛言：“世尊，云何菩薩摩訶薩修行般若波羅蜜多時，能學一切智、道相智、一切相智？” 
　　佛告善現：“若菩薩摩訶薩修行般若波羅蜜多時，如實知一切智無增無減、無染無凈、無自性、不可得而能修習，如實知道相智、一切相智無增無減、無染無凈、無自性、不可得而能修習。善現，是為菩薩摩訶薩修行般若波羅蜜多時，能學一切智、道相智、一切相智。”  
　　具壽善現白佛言：“世尊，云何菩薩摩訶薩修行般若波羅蜜多時，能學嚴凈佛土、成熟有情？” 
　　佛告善現：“若菩薩摩訶薩修行般若波羅蜜多時，如實知嚴凈佛土無增無減、無染無凈、無自性、不可得而能修習，如實知成熟有情無增無減、無染無凈、無自性、不可得而能修習。善現，是為菩薩摩訶薩修行般若波羅蜜多時，能學嚴凈佛土、成熟有情。”  
　　具壽善現白佛言：“世尊，云何菩薩摩訶薩修行般若波羅蜜多時，能學諸余無量無邊佛法？” 
　　佛告善現：“若菩薩摩訶薩修行般若波羅蜜多時，如實知諸余無量無邊佛法無增無減、無染無凈、無自性、不可得而能修習。善現，是為菩薩摩訶薩修行般若波羅蜜多時，能學諸余無量無邊佛法。”  
　　爾時，具壽善現白佛言：“世尊，若菩薩摩訶薩修行般若波羅蜜多時，如實了知五蘊等法展轉差別，豈不以色蘊壞法界，亦以受、想、行、識蘊壞法界耶？何以故？法界無二無差別故。 
　　“豈不以眼處壞法界，亦以耳、鼻、舌、身、意處壞法界耶？何以故？法界無二無差別故。 
　　“豈不以色處壞法界，亦以聲、香、味、觸、法處壞法界耶？何以故？法界無二無差別故。 
　　“豈不以眼界壞法界，亦以色界、眼識界及眼觸、眼觸為緣所生諸受壞法界耶？何以故？法界無二無差別故。 
　　“豈不以耳界壞法界，亦以聲界、耳識界及耳觸、耳觸為緣所生諸受壞法界耶？何以故？法界無二無差別故。 
　　“豈不以鼻界壞法界，亦以香界、鼻識界及鼻觸、鼻觸為緣所生諸受壞法界耶？何以故？法界無二無差別故。 
　　“豈不以舌界壞法界，亦以味界、舌識界及舌觸、舌觸為緣所生諸受壞法界耶？何以故？法界無二無差別故。 
　　“豈不以身界壞法界，亦以觸界、身識界及身觸、身觸為緣所生諸受壞法界耶？何以故？法界無二無差別故。 
　　“豈不以意界壞法界，亦以法界、意識界及意觸、意觸為緣所生諸受壞法界耶？何以故？法界無二無差別故。 
　　“豈不以地界壞法界，亦以水、火、風、空、識界壞法界耶？何以故？法界無二無差別故。 
　　“豈不以苦圣諦壞法界，亦以集、滅、道圣諦壞法界耶？何以故？法界無二無差別故。 
　　“豈不以因緣壞法界，亦以等無間緣、所緣緣、增上緣壞法界耶？何以故？法界無二無差別故。 
　　“豈不以從諸緣所生種種法壞法界耶？何以故？法界無二無差別故。 
　　“豈不以無明壞法界，亦以行、識、名色、六處、觸、受、愛、取、有、生、老死愁嘆苦憂惱壞法界耶？何以故？法界無二無差別故。 
　　“豈不以內空壞法界，亦以外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空壞法界耶？何以故？法界無二無差別故。 
　　“豈不以真如壞法界，亦以法界、法性、不虛妄性、不變異性、平等性、離生性、法定、法住、實際、虛空界、不思議界壞法界耶？何以故？法界無二無差別故。 
　　“豈不以布施波羅蜜多壞法界，亦以凈戒、安忍、精進、靜慮、般若、方便善巧、妙愿、力、智波羅蜜多壞法界耶？何以故？法界無二無差別故。 
　　“豈不以極喜地壞法界，亦以離垢地、發光地、焰慧地、極難勝地、現前地、遠行地、不動地、善慧地、法云地壞法界耶？何以故？法界無二無差別故。 
　　“豈不以四念住壞法界，亦以四正斷、四神足、五根、五力、七等覺支、八圣道支壞法界耶？何以故？法界無二無差別故。 
　　“豈不以四靜慮壞法界，亦以四無量、四無色定壞法界耶？何以故？法界無二無差別故。 
　　“豈不以八解脫壞法界，亦以八勝處、九次第定、十遍處壞法界耶？何以故？法界無二無差別故。 
　　“豈不以一切陀羅尼門壞法界，亦以一切三摩地門壞法界耶？何以故？法界無二無差別故。 
　　“豈不以空解脫門壞法界，亦以無相、無愿解脫門壞法界耶？何以故？法界無二無差別故。 
　　“豈不以五眼壞法界，亦以六神通壞法界耶？何以故？法界無二無差別故。 
　　“豈不以如來十力壞法界，亦以四無所畏、四無礙解、十八佛不共法壞法界耶？何以故？法界無二無差別故。 
　　“豈不以大慈壞法界，亦以大悲、大喜、大舍壞法界耶？何以故？法界無二無差別故。 
　　“豈不以無忘失法壞法界，亦以恒住舍性壞法界耶？何以故？法界無二無差別故。 
　　“豈不以一切智壞法界，亦以道相智、一切相智壞法界耶？何以故？法界無二無差別故。 
　　“豈不以嚴凈佛土壞法界，亦以成熟有情壞法界耶？何以故？法界無二無差別故。 
　　“豈不以諸余無量無邊佛法壞法界耶？何以故？法界無二無差別故。” 
　　佛告善現：“若離法界余法可得，可言彼法能壞法界；然離法界無法可得，故無余法能壞法界。何以故？善現，一切如來應正等覺及諸菩薩、獨覺、聲聞，知離法界無法可得，既知無法離法界故，亦不為他施設宣說，是故法界無能壞者。如是，善現，菩薩摩訶薩修行般若波羅蜜多時，應學法界無二、無別、不可壞相。”  
　　時，具壽善現白佛言：“世尊，若菩薩摩訶薩欲學法界，當于何學？” 
　　佛告善現：“若菩薩摩訶薩欲學法界，當于一切法學。何以故？善現，以一切法皆入法界故。” 
　　具壽善現復白佛言：“世尊，何因緣故，說一切法皆入法界？” 
　　佛言：“善現，如來出世、若不出世，諸法法爾皆入法界無差別相，不由佛說。所以者何？善現，一切善法若非善法、若有記法若無記法、若有漏法若無漏法、若世間法若出世間法、若有為法若無為法，無不皆入無相、無為、性空法界。是故，善現，菩薩摩訶薩修行般若波羅蜜多時，欲學法界當學一切法，若學一切法即學法界。”  
　　爾時，具壽善現白佛言：“世尊，若一切法皆入法界無二無別，云何菩薩摩訶薩當學般若波羅蜜多，亦學靜慮、精進、安忍、凈戒、布施波羅蜜多？云何菩薩摩訶薩當學初靜慮，亦學第二、第三、第四靜慮？云何菩薩摩訶薩當學慈無量，亦學悲、喜、舍無量？云何菩薩摩訶薩當學空無邊處定，亦學識無邊處、無所有處、非想非非想處定？云何菩薩摩訶薩當學四念住，亦學四正斷、四神足、五根、五力、七等覺支、八圣道支？云何菩薩摩訶薩當學空解脫門，亦學無相、無愿解脫門？云何菩薩摩訶薩當學八解脫，亦學八勝處、九次第定、十遍處？云何菩薩摩訶薩當學一切陀羅尼門，亦學一切三摩地門？云何菩薩摩訶薩當學內空，亦學外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空？云何菩薩摩訶薩當學真如，亦學法界、法性、不虛妄性、不變異性、平等性、離生性、法定、法住、實際、虛空界、不思議界？云何菩薩摩訶薩當學苦圣諦，亦學集、滅、道圣諦？云何菩薩摩訶薩當學五眼，亦學六神通？云何菩薩摩訶薩當學佛十力，亦學四無所畏、四無礙解、十八佛不共法？云何菩薩摩訶薩當學大慈，亦學大悲、大喜、大舍？云何菩薩摩訶薩當學無忘失法，亦學恒住舍性？云何菩薩摩訶薩當學一切智，亦學道相智、一切相智？云何菩薩摩訶薩當學圓滿三十二大士相，亦學圓滿八十隨好？云何菩薩摩訶薩當學生剎帝利大族、婆羅門大族、長者大族、居士大族？云何菩薩摩訶薩當學生四大王眾天、三十三天、夜摩天、睹史多天、樂變化天、他化自在天？云何菩薩摩訶薩當學生梵眾天——梵輔天、梵會天、大梵天？云何菩薩摩訶薩當學生光天——少光天、無量光天、極光凈天？云何菩薩摩訶薩當學生凈天——少凈天、無量凈天、遍凈天？云何菩薩摩訶薩當學生廣天——少廣天、無量廣天、廣果天？云何菩薩摩訶薩當學生無想有情天法而不樂生彼？云何菩薩摩訶薩當學生無煩天、無熱天、善現天、善見天、色究竟天法而不樂生彼？云何菩薩摩訶薩當學生空無邊處天、識無邊處天、無所有處天、非想非非想處天法而不樂生彼？云何菩薩摩訶薩當學初發菩提心，亦當學第二、第三、第四、第五、第六、第七、第八、第九、第十發菩提心？云何菩薩摩訶薩當學初菩薩地，亦學第二、第三、第四、第五、第六、第七、第八、第九、第十菩薩地？云何菩薩摩訶薩當學聲聞地而不作證，亦當學獨覺地而不作證？云何菩薩摩訶薩當學菩薩正性離生，亦當學成熟有情、嚴凈佛土？云何菩薩摩訶薩當學陀羅尼無礙辯，亦學菩薩摩訶薩道諸佛無上正等菩提？如是學已得一切智智，知一切法一切種相？ 
　　“世尊，非法界中有如是等種種分別。世尊，將無菩薩由此分別行于顛倒，無戲論中起諸戲論。何以故？世尊，真法界中都無分別戲論事故。 
　　“世尊，法界非色，亦不離色；法界非受、想、行、識，亦不離受、想、行、識。法界即色，色即法界；法界即受、想、行、識，受、想、行、識即法界。 
　　“世尊，法界非眼處，亦不離眼處；法界非耳、鼻、舌、身、意處，亦不離耳、鼻、舌、身、意處。法界即眼處，眼處即法界；法界即耳、鼻、舌、身、意處，耳、鼻、舌、身、意處即法界。 
　　“世尊，法界非色處，亦不離色處；法界非聲、香、味、觸、法處，亦不離聲、香、味、觸、法處。法界即色處，色處即法界；法界即聲、香、味、觸、法處，聲、香、味、觸、法處即法界。 
　　“世尊，法界非眼界，亦不離眼界；法界非耳、鼻、舌、身、意界，亦不離耳、鼻、舌、身、意界。法界即眼界，眼界即法界；法界即耳、鼻、舌、身、意界，耳、鼻、舌、身、意界即法界。 
　　“世尊，法界非色界，亦不離色界；法界非聲、香、味、觸、法界，亦不離聲、香、味、觸、法界。法界即色界，色界即法界；法界即聲、香、味、觸、法界，聲、香、味、觸、法界即法界。 
　　“世尊，法界非眼識界，亦不離眼識界；法界非耳、鼻、舌、身、意識界，亦不離耳、鼻、舌、身、意識界。法界即眼識界，眼識界即法界；法界即耳、鼻、舌、身、意識界，耳、鼻、舌、身、意識界即法界。 
　　“世尊，法界非眼觸，亦不離眼觸；法界非耳、鼻、舌、身、意觸，亦不離耳、鼻、舌、身、意觸。法界即眼觸，眼觸即法界；法界即耳、鼻、舌、身、意觸，耳、鼻、舌、身、意觸即法界。 
　　“世尊，法界非眼觸為緣所生諸受，亦不離眼觸為緣所生諸受；法界非耳、鼻、舌、身、意觸為緣所生諸受，亦不離耳、鼻、舌、身、意觸為緣所生諸受。法界即眼觸為緣所生諸受，眼觸為緣所生諸受即法界；法界即耳、鼻、舌、身、意觸為緣所生諸受，耳、鼻、舌、身、意觸為緣所生諸受即法界。 
　　“世尊，法界非地界，亦不離地界；法界非水、火、風、空、識界，亦不離水、火、風、空、識界。法界即地界，地界即法界；法界即水、火、風、空、識界，水、火、風、空、識界即法界。 
　　“世尊，法界非因緣，亦不離因緣；法界非等無間緣、所緣緣、增上緣，亦不離等無間緣、所緣緣、增上緣。法界即因緣，因緣即法界；法界即等無間緣、所緣緣、增上緣，等無間緣、所緣緣、增上緣即法界。 
　　“世尊，法界非從緣所生諸法，亦不離從緣所生諸法；法界即從緣所生諸法，從緣所生諸法即法界。 
　　“世尊，法界非無明，亦不離無明；法界非行、識、名色、六處、觸、受、愛、取、有、生、老死愁嘆苦憂惱，亦不離行乃至老死愁嘆苦憂惱。法界即無明，無明即法界；法界即行乃至老死愁嘆苦憂惱，行乃至老死愁嘆苦憂惱即法界。 
　　“世尊，法界非布施波羅蜜多，亦不離布施波羅蜜多；法界非凈戒、安忍、精進、靜慮、般若波羅蜜多，亦不離凈戒、安忍、精進、靜慮、般若波羅蜜多。法界即布施波羅蜜多，布施波羅蜜多即法界；法界即凈戒、安忍、精進、靜慮、般若波羅蜜多，凈戒、安忍、精進、靜慮、般若波羅蜜多即法界。 
　　“世尊，法界非四靜慮，亦不離四靜慮；法界非四無量、四無色定，亦不離四無量、四無色定。法界即四靜慮，四靜慮即法界；法界即四無量、四無色定，四無量、四無色定即法界。 
　　“世尊，法界非四念住，亦不離四念住；法界非四正斷、四神足、五根、五力、七等覺支、八圣道支，亦不離四正斷乃至八圣道支。法界即四念住，四念住即法界；法界即四正斷乃至八圣道支，四正斷乃至八圣道支即法界。 
　　“世尊，法界非空解脫門，亦不離空解脫門；法界非無相、無愿解脫門，亦不離無相、無愿解脫門。法界即空解脫門，空解脫門即法界；法界即無相、無愿解脫門，無相、無愿解脫門即法界。 
　　“世尊，法界非內空，亦不離內空；法界非外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦不離外空乃至無性自性空。法界即內空，內空即法界；法界即外空乃至無性自性空，外空乃至無性自性空即法界。 
　　“世尊，法界非苦圣諦，亦不離苦圣諦；法界非集、滅、道圣諦，亦不離集、滅、道圣諦。法界即苦圣諦，苦圣諦即法界；法界即集、滅、道圣諦，集、滅、道圣諦即法界。 
　　“世尊，法界非八解脫，亦不離八解脫；法界非八勝處、九次第定、十遍處，亦不離八勝處、九次第定、十遍處。法界即八解脫，八解脫即法界；法界即八勝處、九次第定、十遍處，八勝處、九次第定、十遍處即法界。 
　　“世尊，法界非一切陀羅尼門，亦不離一切陀羅尼門；法界非一切三摩地門，亦不離一切三摩地門。法界即一切陀羅尼門，一切陀羅尼門即法界；法界即一切三摩地門，一切三摩地門即法界。 
　　“世尊，法界非極喜地，亦不離極喜地；法界非離垢地、發光地、焰慧地、極難勝地、現前地、遠行地、不動地、善慧地、法云地，亦不離離垢地乃至法云地。法界即極喜地，極喜地即法界；法界即離垢地乃至法云地，離垢地乃至法云地即法界。 
　　“世尊，法界非五眼，亦不離五眼；法界非六神通，亦不離六神通。法界即五眼，五眼即法界；法界即六神通，六神通即法界。 
　　“世尊，法界非佛十力，亦不離佛十力；法界非四無所畏、四無礙解、十八佛不共法，亦不離四無所畏、四無礙解、十八佛不共法。法界即佛十力，佛十力即法界；法界即四無所畏、四無礙解、十八佛不共法，四無所畏、四無礙解、十八佛不共法即法界。 
　　“世尊，法界非大慈，亦不離大慈；法界非大悲、大喜、大舍，亦不離大悲、大喜、大舍。法界即大慈，大慈即法界；法界即大悲、大喜、大舍，大悲、大喜、大舍即法界。 
　　“世尊，法界非無忘失法，亦不離無忘失法；法界非恒住舍性，亦不離恒住舍性。法界即無忘失法，無忘失法即法界；法界即恒住舍性，恒住舍性即法界。 
　　“世尊，法界非一切智，亦不離一切智；法界非道相智、一切相智，亦不離道相智、一切相智。法界即一切智，一切智即法界；法界即道相智、一切相智，道相智、一切相智即法界。 
　　“世尊，法界非三十二大士相，亦不離三十二大士相；法界非八十隨好，亦不離八十隨好。法界即三十二大士相，三十二大士相即法界；法界即八十隨好，八十隨好即法界。 
　　“世尊，法界非預流果，亦不離預流果；法界非一來、不還、阿羅漢果、獨覺菩提，亦不離一來、不還、阿羅漢果、獨覺菩提。法界即預流果，預流果即法界；法界即一來、不還、阿羅漢果、獨覺菩提，一來、不還、阿羅漢果、獨覺菩提即法界。 
　　“世尊，法界非一切菩薩摩訶薩行，亦不離一切菩薩摩訶薩行；法界非諸佛無上正等菩提，亦不離諸佛無上正等菩提。法界即一切菩薩摩訶薩行，一切菩薩摩訶薩行即法界；法界即諸佛無上正等菩提，諸佛無上正等菩提即法界。 
　　“世尊，法界非世間法，亦不離世間法；法界非出世法，亦不離出世法。法界即世間法，世間法即法界；法界即出世法，出世法即法界。 
　　“世尊，法界非有漏法，亦不離有漏法；法界非無漏法，亦不離無漏法。法界即有漏法，有漏法即法界；法界即無漏法，無漏法即法界。 
　　“世尊，法界非有為法，亦不離有為法；法界非無為法，亦不離無為法。法界即有為法，有為法即法界；法界即無為法，無為法即法界。” 
　　佛告善現：“如是，如是，如汝所說，真法界中無一切種分別戲論。 
　　“善現，色非法界，亦不離色別有法界；受、想、行、識非法界，亦不離受、想、行、識別有法界。色即法界，法界即色；受、想、行、識即法界，法界即受、想、行、識。 
　　“善現，眼處非法界，亦不離眼處別有法界；耳、鼻、舌、身、意處非法界，亦不離耳、鼻、舌、身、意處別有法界。眼處即法界，法界即眼處；耳、鼻、舌、身、意處即法界，法界即耳、鼻、舌、身、意處。 
　　“善現，色處非法界，亦不離色處別有法界；聲、香、味、觸、法處非法界，亦不離聲、香、味、觸、法處別有法界。色處即法界，法界即色處；聲、香、味、觸、法處即法界，法界即聲、香、味、觸、法處。 
　　“善現，眼界非法界，亦不離眼界別有法界；耳、鼻、舌、身、意界非法界，亦不離耳、鼻、舌、身、意界別有法界。眼界即法界，法界即眼界；耳、鼻、舌、身、意界即法界，法界即耳、鼻、舌、身、意界。 
　　“善現，色界非法界，亦不離色界別有法界；聲、香、味、觸、法界非法界，亦不離聲、香、味、觸、法界別有法界。色界即法界，法界即色界；聲、香、味、觸、法界即法界，法界即聲、香、味、觸、法界。 
　　“善現，眼識界非法界，亦不離眼識界別有法界；耳、鼻、舌、身、意識界非法界，亦不離耳、鼻、舌、身、意識界別有法界。眼識界即法界，法界即眼識界；耳、鼻、舌、身、意識界即法界，法界即耳、鼻、舌、身、意識界。 
　　“善現，眼觸非法界，亦不離眼觸別有法界；耳、鼻、舌、身、意觸非法界，亦不離耳、鼻、舌、身、意觸別有法界。眼觸即法界，法界即眼觸；耳、鼻、舌、身、意觸即法界，法界即耳、鼻、舌、身、意觸。 
　　“善現，眼觸為緣所生諸受非法界，亦不離眼觸為緣所生諸受別有法界；耳、鼻、舌、身、意觸為緣所生諸受非法界，亦不離耳、鼻、舌、身、意觸為緣所生諸受別有法界。眼觸為緣所生諸受即法界，法界即眼觸為緣所生諸受；耳、鼻、舌、身、意觸為緣所生諸受即法界，法界即耳、鼻、舌、身、意觸為緣所生諸受。 
　　“善現，地界非法界，亦不離地界別有法界；水、火、風、空、識界非法界，亦不離水、火、風、空、識界別有法界。地界即法界，法界即地界；水、火、風、空、識界即法界，法界即水、火、風、空、識界。 
　　“善現，因緣非法界，亦不離因緣別有法界；等無間緣、所緣緣、增上緣非法界，亦不離等無間緣、所緣緣、增上緣別有法界。因緣即法界，法界即因緣；等無間緣、所緣緣、增上緣即法界，法界即等無間緣、所緣緣、增上緣。 
　　“善現，從緣所生諸法非法界，亦不離從緣所生諸法別有法界；從緣所生諸法即法界，法界即從緣所生諸法。 
　　“善現，無明非法界，亦不離無明別有法界；行、識、名色、六處、觸、受、愛、取、有、生、老死愁嘆苦憂惱非法界，亦不離行乃至老死愁嘆苦憂惱別有法界。無明即法界，法界即無明；行乃至老死愁嘆苦憂惱即法界，法界即行乃至老死愁嘆苦憂惱。 
　　“善現，布施波羅蜜多非法界，亦不離布施波羅蜜多別有法界；凈戒、安忍、精進、靜慮、般若波羅蜜多非法界，亦不離凈戒、安忍、精進、靜慮、般若波羅蜜多別有法界。布施波羅蜜多即法界，法界即布施波羅蜜多；凈戒、安忍、精進、靜慮、般若波羅蜜多即法界，法界即凈戒、安忍、精進、靜慮、般若波羅蜜多。 
　　“善現，四靜慮非法界，亦不離四靜慮別有法界；四無量、四無色定非法界，亦不離四無量、四無色定別有法界。四靜慮即法界，法界即四靜慮；四無量、四無色定即法界，法界即四無量、四無色定。  
大般若波羅蜜多經卷第三百八十六 初分諸法平等品第六十九之四  
　　“善現，四念住非法界，亦不離四念住別有法界；四正斷、四神足、五根、五力、七等覺支、八圣道支非法界，亦不離四正斷乃至八圣道支別有法界。四念住即法界，法界即四念住；四正斷乃至八圣道支即法界，法界即四正斷乃至八圣道支。 
　　“善現，空解脫門非法界，亦不離空解脫門別有法界；無相、無愿解脫門非法界，亦不離無相、無愿解脫門別有法界。空解脫門即法界，法界即空解脫門，無相、無愿解脫門即法界，法界即無相、無愿解脫門。 
　　“善現，內空非法界，亦不離內空別有法界；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空非法界，亦不離外空乃至無性自性空別有法界。內空即法界，法界即內空；外空乃至無性自性空即法界，法界即外空乃至無性自性空。 
　　“善現，苦圣諦非法界，亦不離苦圣諦別有法界；集、滅、道圣諦非法界，亦不離集、滅、道圣諦別有法界。苦圣諦即法界，法界即苦圣諦；集、滅、道圣諦即法界，法界即集、滅、道圣諦。 
　　“善現，八解脫非法界，亦不離八解脫別有法界；八勝處、九次第定、十遍處非法界，亦不離八勝處、九次第定、十遍處別有法界。八解脫即法界，法界即八解脫；八勝處、九次第定、十遍處即法界，法界即八勝處、九次第定、十遍處。 
　　“善現，一切陀羅尼門非法界，亦不離一切陀羅尼門別有法界；一切三摩地門非法界，亦不離一切三摩地門別有法界。一切陀羅尼門即法界，法界即一切陀羅尼門；一切三摩地門即法界，法界即一切三摩地門。 
　　“善現，極喜地非法界，亦不離極喜地別有法界；離垢地、發光地、焰慧地、極難勝地、現前地、遠行地、不動地、善慧地、法云地非法界，亦不離離垢地乃至法云地別有法界。極喜地即法界，法界即極喜地；離垢地乃至法云地即法界，法界即離垢地乃至法云地。 
　　“善現，五眼非法界，亦不離五眼別有法界，六神通非法界，亦不離六神通別有法界。五眼即法界，法界即五眼；六神通即法界，法界即六神通。 
　　“善現，佛十力非法界，亦不離佛十力別有法界；四無所畏、四無礙解、十八佛不共法非法界，亦不離四無所畏、四無礙解、十八佛不共法別有法界。佛十力即法界，法界即佛十力；四無所畏、四無礙解、十八佛不共法即法界，法界即四無所畏、四無礙解、十八佛不共法。 
　　“善現，大慈非法界，亦不離大慈別有法界；大悲、大喜、大舍非法界，亦不離大悲、大喜、大舍別有法界。大慈即法界，法界即大慈；大悲、大喜、大舍即法界，法界即大悲、大喜、大舍。 
　　“善現，無忘失法非法界，亦不離無忘失法別有法界；恒住舍性非法界，亦不離恒住舍性別有法界。無忘失法即法界，法界即無忘失法；恒住舍性即法界，法界即恒住舍性。 
　　“善現，一切智非法界，亦不離一切智別有法界；道相智、一切相智非法界，亦不離道相智、一切相智別有法界。一切智即法界，法界即一切智；道相智、一切相智即法界，法界即道相智、一切相智。 
　　“善現，三十二大士相非法界，亦不離三十二大士相別有法界；八十隨好非法界，亦不離八十隨好別有法界。三十二大士相即法界，法界即三十二大士相；八十隨好即法界，法界即八十隨好。 
　　“善現，預流果非法界，亦不離預流果別有法界；一來、不還、阿羅漢果、獨覺菩提非法界，亦不離一來、不還、阿羅漢果、獨覺菩提別有法界。預流果即法界，法界即預流果；一來、不還、阿羅漢果、獨覺菩提即法界，法界即一來、不還、阿羅漢果、獨覺菩提。 
　　“善現，一切菩薩摩訶薩行非法界，亦不離一切菩薩摩訶薩行別有法界；諸佛無上正等菩提非法界，亦不離諸佛無上正等菩提別有法界。一切菩薩摩訶薩行即法界，法界即一切菩薩摩訶薩行；諸佛無上正等菩提即法界，法界即諸佛無上正等菩提。 
　　“善現，世間法非法界，亦不離世間法別有法界；出世法非法界，亦不離出世法別有法界。世間法即法界，法界即世間法；出世法即法界，法界即出世法。 
　　“善現，有漏法非法界，亦不離有漏法別有法界；無漏法非法界，亦不離無漏法別有法界。有漏法即法界，法界即有漏法；無漏法即法界，法界即無漏法。 
　　“善現，有為法非法界，亦不離有為法別有法界；無為法非法界，亦不離無為法別有法界。有為法即法界，法界即有為法；無為法即法界，法界即無為法。 
　　“善現，菩薩摩訶薩修行般若波羅蜜多時，若見有法離法界者，便非正趣所求無上正等菩提。善現，菩薩摩訶薩修行般若波羅蜜多時，知一切法不離法界。 
　　“善現，菩薩摩訶薩修行般若波羅蜜多時，知一切法即法界，以方便善巧無名相法，為諸有情寄名相說，謂此是色，此是受、想、行、識；此是眼處，此是耳、鼻、舌、身、意處；此是色處，此是聲、香、味、觸、法處；此是眼界，此是耳、鼻、舌、身、意界；此是色界，此是聲、香、味、觸、法界；此是眼識界，此是耳、鼻、舌、身、意識界；此是眼觸，此是耳、鼻、舌、身、意觸；此是眼觸為緣所生諸受，此是耳、鼻、舌、身、意觸為緣所生諸受；此是地界，此是水、火、風、空、識界；此是因緣，此是等無間緣、所緣緣、增上緣；此是從緣所生諸法；此是無明，此是行、識、名色、六處、觸、受、愛、取、有、生、老死愁嘆苦憂惱；此是世間法，此是出世法；此是色法，此是非色法；此是有見法，此是無見法；此是有漏法，此是無漏法；此是有為法，此是無為法；此是布施波羅蜜多，此是凈戒、安忍、精進、靜慮、般若波羅蜜多；此是四靜慮，此是四無量、四無色定；此是四念住，此是四正斷、四神足、五根、五力、七等覺支、八圣道支；此是空解脫門，此是無相、無愿解脫門；此是內空，此是外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；此是真如，此是法界、法性、不虛妄性、不變異性、平等性、離生性、法定、法住、實際、虛空界、不思議界；此是苦圣諦，此是集、滅、道圣諦；此是八解脫，此是八勝處、九次第定、十遍處；此是一切陀羅尼門，此是一切三摩地門；此是極喜地，此是離垢地、發光地、焰慧地、極難勝地、現前地、遠行地、不動地、善慧地、法云地；此是五眼，此是六神通；此是佛十力，此是四無所畏、四無礙解、十八佛不共法；此是大慈，此是大悲、大喜、大舍；此是無忘失法，此是恒住舍性；此是一切智，此是道相智、一切相智；此是三十二大士相，此是八十隨好；此是預流果，此是一來、不還、阿羅漢果、獨覺菩提；此是一切菩薩摩訶薩行，此是諸佛無上正等菩提。 
　　“善現，如巧幻師或彼弟子，執持少物于眾人前，幻作種種異類色相，謂或幻作男女、大小，象、馬、牛、羊、駝、驢、雞等種種禽獸；或復幻作城邑、聚落、園林、池沼，種種莊嚴甚可愛樂；或復幻作衣服、飲食、房舍、臥具、香花、瓔珞種種珍寶；或復幻作無量種類伎樂俳優，令無量人歡娛受樂；或復幻作種種形相令行布施，或令持戒，或令修忍，或令精進，或令修定，或令修慧；或復現生剎帝利大族，或復現生婆羅門大族，或復現生長者大族，或復現生居士大族；或復幻作諸山、大海、妙高山王、輪圍山等；或復現生四大王眾天、三十三天、夜摩天、睹史多天、樂變化天、他化自在天；或復現生梵眾天——梵輔天、梵會天、大梵天；或復現生光天——少光天、無量光天、極光凈天；或復現生凈天——少凈天、無量凈天、遍凈天；或復現生廣天——少廣天、無量廣天、廣果天；或復現生無想天；或復現生無煩天、無熱天、善現天、善見天、色究竟天；或復現生空無邊處天、識無邊處天、無所有處天、非想非非想處天；或復現作預流、一來、不還、阿羅漢、獨覺；或復現作菩薩摩訶薩，從初發心修行布施、凈戒、安忍、精進、靜慮、般若波羅蜜多，修行四靜慮、四無量、四無色定，修行四念住、四正斷、四神足、五根、五力、七等覺支、八圣道支，修行空、無相、無愿解脫門，學住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，學住真如、法界、法性、不虛妄性、不變異性、平等性、離生性、法定、法住、實際、虛空界、不思議界，學住苦、集、滅、道圣諦，趣入菩薩正性離生，修行極喜地、離垢地、發光地、焰慧地、極難勝地、現前地、遠行地、不動地、善慧地、法云地，游戲八解脫、八勝處、九次第定、十遍處，游戲一切陀羅尼門、一切三摩地門，引發種種殊勝神通，放大光明照諸世界，嚴凈佛土、成熟有情，修行種種諸佛功德；或復幻作如來、應、正等覺，具三十二大丈夫相，八十隨好圓滿莊嚴，成就十力、四無所畏、四無礙解、十八佛不共法、大慈、大悲、大喜、大舍、無忘失法、恒住舍性、一切智、道相智、一切相智等無量無邊不可思議希有功德。 
　　“善現，如是幻師或彼弟子為惑他故，于眾人前幻作此等諸幻化事，其中無智男女大小見是事已，咸驚嘆言：‘奇哉！此人妙解眾伎，能作種種甚希有事，乃至能作如來之身，相好莊嚴具諸功德，令眾歡樂自顯伎能。’其中有智見此事已，作是思惟：‘甚為奇異！云何此人能現是事，此中無有實事可得，而令眾人迷謬歡樂，于無實物起實物想？’ 
　　“善現，菩薩摩訶薩亦復如是，修行般若波羅蜜多時，雖不見有法離真法界，亦不見法界離諸法，亦不見有情及彼施設實事可得，而能種種善巧方便，自行布施波羅蜜多，亦勸他行布施波羅蜜多，無倒稱揚行布施波羅蜜多法，歡喜贊嘆行布施波羅蜜多者；自行凈戒波羅蜜多，亦勸他行凈戒波羅蜜多，無倒稱揚行凈戒波羅蜜多法，歡喜贊嘆行凈戒波羅蜜多者；自行安忍波羅蜜多，亦勸他行安忍波羅蜜多，無倒稱揚行安忍波羅蜜多法，歡喜贊嘆行安忍波羅蜜多者；自行精進波羅蜜多，亦勸他行精進波羅蜜多，無倒稱揚行精進波羅蜜多法，歡喜贊嘆行精進波羅蜜多者；自行靜慮波羅蜜多，亦勸他行靜慮波羅蜜多，無倒稱揚行靜慮波羅蜜多法，歡喜贊嘆行靜慮波羅蜜多者；自行般若波羅蜜多，亦勸他行般若波羅蜜多，無倒稱揚行般若波羅蜜多法，歡喜贊嘆行般若波羅蜜多者；自受持十善業道，亦勸他受持十善業道，無倒稱揚受持十善業道法，歡喜贊嘆受持十善業道者；自受持五戒，亦勸他受持五戒，無倒稱揚受持五戒法，歡喜贊嘆受持五戒者；自受持八戒，亦勸他受持八戒，無倒稱揚受持八戒法，歡喜贊嘆受持八戒者；自受持出家戒，亦勸他受持出家戒，無倒稱揚受持出家戒法，歡喜贊嘆受持出家戒者；自修四靜慮、四無量、四無色定，亦勸他修四靜慮、四無量、四無色定，無倒稱揚修四靜慮、四無量、四無色定法，歡喜贊嘆修四靜慮、四無量、四無色定者；自修四念住、四正斷、四神足、五根、五力、七等覺支、八圣道支，亦勸他修四念住乃至八圣道支，無倒稱揚修四念住乃至八圣道支法，歡喜贊嘆修四念住乃至八圣道支者；自修空、無相、無愿解脫門，亦勸他修空、無相、無愿解脫門，無倒稱揚修空、無相、無愿解脫門法，歡喜贊嘆修空、無相、無愿解脫門者；自住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦勸他住內空乃至無性自性空，無倒稱揚住內空乃至無性自性空法，歡喜贊嘆住內空乃至無性自性空者；自住真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦勸他住真如乃至不思議界，無倒稱揚住真如乃至不思議界法，歡喜贊嘆住真如乃至不思議界者；自住苦、集、滅、道圣諦，亦勸他住苦、集、滅、道圣諦，無倒稱揚住苦、集、滅、道圣諦法，歡喜贊嘆住苦、集、滅、道圣諦者；自修八解脫、八勝處、九次第定、十遍處，亦勸他修八解脫乃至十遍處，無倒稱揚修八解脫乃至十遍處法，歡喜贊嘆修八解脫乃至十遍處者；自修一切陀羅尼門、三摩地門，亦勸他修一切陀羅尼門、三摩地門，無倒稱揚修一切陀羅尼門、三摩地門法，歡喜贊嘆修一切陀羅尼門、三摩地門者；自修菩薩十地，亦勸他修菩薩十地，無倒稱揚修菩薩十地法，歡喜贊嘆修菩薩十地者；自修五眼、六神通，亦勸他修五眼、六神通，無倒稱揚修五眼、六神通法，歡喜贊嘆修五眼、六神通者；自修佛十力、四無所畏、四無礙解、大慈、大悲、大喜、大舍、十八佛不共法，亦勸他修佛十力乃至十八佛不共法，無倒稱揚修佛十力乃至十八佛不共法法，歡喜贊嘆修佛十力乃至十八佛不共法者；自圓滿三十二大士相、八十隨好，亦勸他圓滿三十二大士相、八十隨好，無倒稱揚圓滿三十二大士相、八十隨好法，歡喜贊嘆圓滿三十二大士相、八十隨好者；自修無忘失法、恒住舍性，亦勸他修無忘失法、恒住舍性，無倒稱揚修無忘失法、恒住舍性法，歡喜贊嘆修無忘失法、恒住舍性者；自修一切智、道相智、一切相智，亦勸他修一切智、道相智、一切相智，無倒稱揚修一切智、道相智、一切相智法，歡喜贊嘆修一切智、道相智、一切相智者。 
　　“善現，若真法界初、中、后位有差別者，則諸菩薩摩訶薩修行般若波羅蜜多時，不能方便善巧說真法界，成熟有情、嚴凈佛土，修諸菩薩摩訶薩行，證得無上正等菩提；以真法界初、中、后位常無差別，是故菩薩摩訶薩修行般若波羅蜜多時，能方便善巧說真法界，成熟有情、嚴凈佛土，修諸菩薩摩訶薩行，證得無上正等菩提。”  初分不可動品第七十之一  
　　爾時，具壽善現白佛言：“世尊，若諸有情及有情施設皆畢竟不可得者，諸菩薩摩訶薩為誰故修行般若波羅蜜多？” 
　　佛告善現：“諸菩薩摩訶薩以實際為量故修行般若波羅蜜多。善現，若有情際與實際異者，諸菩薩摩訶薩則不應修行般若波羅蜜多，以有情際不異實際，是故菩薩摩訶薩為諸有情修行般若波羅蜜多。復次，善現，諸菩薩摩訶薩修行般若波羅蜜多時，以不壞實際法，安立有情于實際中。”  
　　時，具壽善現白佛言：“世尊，若有情際即是實際，云何菩薩摩訶薩修行般若波羅蜜多時，以不壞實際法，安立有情于實際中？世尊，若菩薩摩訶薩修行般若波羅蜜多時，安立有情于實際中者，則為安立實際于實際。世尊，若菩薩摩訶薩修行般若波羅蜜多時，安立實際于實際者，則為安立自性于自性，然不應安立自性于自性。世尊，云何可說菩薩摩訶薩修行般若波羅蜜多時，以不壞實際法，安立有情于實際中？” 
　　佛告善現：“不可安立實際于實際，亦不可安立自性于自性，然諸菩薩摩訶薩修行般若波羅蜜多時，方便善巧能安立有情于實際中，而有情際不異實際。如是，善現，有情際與實際無二無二分。” 
　　具壽善現白佛言：“世尊，何等名為諸菩薩摩訶薩方便善巧？諸菩薩摩訶薩修行般若波羅蜜多時，由此方便善巧力故，安立有情于實際中，而能不壞實際之相？” 
　　佛告善現：“諸菩薩摩訶薩修行般若波羅蜜多時，從初發心成就如是方便善巧，由此方便善巧力故，安立有情于布施中。既安立已，為說布施前、后、中際無差別相，作是言：‘善男子，如是布施前、后、中際一切皆空，施者、受者、施所得果亦復皆空，如是一切于實際中都無所有、皆不可得。汝等勿執布施有異，施者、受者、施果、實際亦各有異，汝等若能不執布施、施者、受者、施果、實際各有異者，所修施福則趣甘露得甘露果，必以甘露而作后邊。’ 
　　“復作是言：‘諸善男子，汝等以此所修布施，勿取色，勿取受、想、行、識；勿取眼處，勿取耳、鼻、舌、身、意處；勿取色處，勿取聲、香、味、觸、法處；勿取眼界，勿取耳、鼻、舌、身、意界；勿取色界，勿取聲、香、味、觸、法界；勿取眼識界，勿取耳、鼻、舌、身、意識界；勿取眼觸，勿取耳、鼻、舌、身、意觸；勿取眼觸為緣所生諸受，勿取耳、鼻、舌、身、意觸為緣所生諸受；勿取地界，勿取水、火、風、空、識界；勿取因緣，勿取等無間緣、所緣緣、增上緣；勿取從緣所生諸法；勿取無明，勿取行、識、名色、六處、觸、受、愛、取、有、生、老死愁嘆苦憂惱；勿取布施波羅蜜多，勿取凈戒、安忍、精進、靜慮、般若波羅蜜多；勿取四靜慮，勿取四無量、四無色定；勿取四念住，勿取四正斷、四神足、五根、五力、七等覺支、八圣道支；勿取空解脫門，勿取無相、無愿解脫門；勿取內空，勿取外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；勿取真如，勿取法界、法性、不虛妄性、不變異性、平等性、離生性、法定、法住、實際、虛空界、不思議界；勿取苦圣諦，勿取集、滅、道圣諦；勿取八解脫，勿取八勝處、九次第定、十遍處；勿取一切陀羅尼門，勿取一切三摩地門；勿取極喜地，勿取離垢地、發光地、焰慧地、極難勝地、現前地、遠行地、不動地、善慧地、法云地；勿取五眼，勿取六神通；勿取佛十力，勿取四無所畏、四無礙解、大慈、大悲、大喜、大舍、十八佛不共法；勿取三十二大士相，勿取八十隨好；勿取無忘失法，勿取恒住舍性；勿取一切智，勿取道相智、一切相智；勿取預流果，勿取一來、不還、阿羅漢果、獨覺菩提；勿取一切菩薩摩訶薩行，勿取諸佛無上正等菩提；勿取世間法，勿取出世法；勿取有漏法，勿取無漏法；勿取有為法，勿取無為法。何以故？一切布施布施性空，一切施者施者性空，一切受者受者性空，一切施果施果性空。空中布施不可得，施者不可得，受者不可得，施果不可得。何以故？如是諸法及余諸法所有自性畢竟空故，畢竟空中如是諸法不可得故。’ 
　　“復次，善現，諸菩薩摩訶薩修行般若波羅蜜多時，從初發心成就如是方便善巧，由此方便善巧力故，安立有情于凈戒中，既安立已作是言：‘善男子，汝等今者于諸有情應深慈愍，離斷生命，離不與取，離欲邪行，離虛誑語，離離間語，離粗惡語，離雜穢語，離貪欲，離瞋恚，離邪見。何以故？善男子，如是諸法都無自性，汝等不應分別執著。汝等復應審諦觀察，何法名生，欲斷其命？復何緣故而斷彼命？何法名為所不與物欲取其物？復何緣故而取彼物？何法名為所行邪境欲行邪行？復何緣故而行邪行？何法名為應虛誑境欲行虛誑？復何緣故說虛誑語？何法名為應離間境欲行離間？復何緣故說離間語？何法名為應毀辱境欲行毀辱？復何緣故說粗惡語？何法名為諸雜穢事欲雜穢說？復何緣故說雜穢語？何法名為所應貪物欲起貪欲？復何緣故而起貪欲？何法名為所應瞋境欲起瞋恚？復何緣故而起瞋恚？何法名為所邪見境欲起邪見？復何緣故而起邪見？如是一切自性皆空。’ 
　　“善現，是菩薩摩訶薩修行般若波羅蜜多時，成就如是方便善巧，能善成熟諸有情類，為說布施及凈戒果俱不可得；令知布施及凈戒果自性俱空。彼既了知所修布施及凈戒果自性空已，能于其中不生執著，由不執著心無散亂，無散亂故能發妙慧，由此妙慧永斷隨眠及諸纏已，入無余依般涅槃界。善現，如是依世俗說不依勝義。所以者何？空中無有少法可得，若已涅槃、若當涅槃、若今涅槃、若涅槃者、若由此故得般涅槃，如是一切都無所有皆畢竟空，畢竟空性即是涅槃，離此涅槃無別有法。 
　　“復次，善現，諸菩薩摩訶薩修行般若波羅蜜多時，從初發心成就如是方便善巧，由此方便善巧力故，見諸有情心多瞋忿，深生慈愍方便教誡，作是言：‘善男子，應修安忍樂安忍法，調伏其心受安忍行。汝所瞋法自性皆空，云何于中而起瞋忿？汝等復應審諦觀察，我由何法而起瞋忿？誰能瞋忿？瞋忿于誰？如是諸法本性皆空，本性空法未嘗不空。如是空性非如來作，非獨覺作，非聲聞作，非菩薩作，亦非天、龍、諸神、藥叉、健達縛、阿素洛、揭路荼、緊捺洛、莫呼洛伽、人非人作，亦非四大王眾天、三十三天、夜摩天、睹史多天、樂變化天、他化自在天作，亦非梵眾天——梵輔天、梵會天、大梵天作，亦非光天——少光天、無量光天、極光凈天作，亦非凈天——少凈天、無量凈天、遍凈天作，亦非廣天——少廣天、無量廣天、廣果天作，亦非無想天作，亦非無煩天、無熱天、善現天、善見天、色究竟天作，亦非空無邊處天、識無邊處天、無所有處天、非想非非想處天作。汝等復應如實觀察，如是瞋忿由何而生？為屬于誰？復于誰起？當獲何果？現得何利？是一切法本性皆空，非空性中可有瞋忿，故應安忍以自饒益。’ 
　　“如是，善現，菩薩摩訶薩修行般若波羅蜜多時，方便善巧安立有情于性空理、性空因果，漸以無上正等菩提示現、勸導、贊勵、慶喜，令善安住速能證得。善現，如是依世俗說不依勝義。所以者何？本性空中能得、所得、得處、得時一切非有。善現，是名實際本性空理。諸菩薩摩訶薩為欲饒益諸有情故，依此實際本性空理修行般若波羅蜜多時，不得有情，亦復不得有情施設。何以故？善現，以一切法離有情故。 
　　“復次，善現，諸菩薩摩訶薩修行般若波羅蜜多時，從初發心成就如是方便善巧，由此方便善巧力故，見諸有情身心懈怠退失精進，方便勸導令其發起身心精進修諸善法，作是言：‘善男子，本性空中無懈怠法、無懈怠者、無懈怠處、無懈怠時、無由此事發生懈怠，是一切法皆本性空不越空理。汝等應發身心精進，舍諸懈怠勤修善法，謂修布施波羅蜜多，若修凈戒波羅蜜多，若修安忍波羅蜜多，若修精進波羅蜜多，若修靜慮波羅蜜多，若修般若波羅蜜多，若修四靜慮、四無量、四無色定，若修四念住、四正斷、四神足、五根、五力、七等覺支、八圣道支，若修空、無相、無愿解脫門，若住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，若住真如、法界、法性、不虛妄性、不變異性、平等性、離生性、法定、法住、實際、虛空界、不思議界，若住苦、集、滅、道圣諦，若修八解脫、八勝處、九次第定、十遍處，若修一切陀羅尼門、三摩地門，若修極喜地、離垢地、發光地、焰慧地、極難勝地、現前地、遠行地、不動地、善慧地、法云地，若修五眼、六神通，若修佛十力、四無所畏、四無礙解、十八佛不共法，若修大慈、大悲、大喜、大舍，若修三十二大士相、八十隨好，若修無忘失法、恒住舍性，若修一切智、道相智、一切相智，若修諸余一切佛法勿生懈怠，若生懈怠受苦無窮。諸善男子，是一切法本性皆空無諸障礙，汝等應觀本性空理無障礙中無懈怠法、無懈怠者，此處、時、緣亦不可得。’ 
　　“如是，善現，諸菩薩摩訶薩修行般若波羅蜜多時，方便善巧安立有情，令住諸法本性空理，雖令安住而無二想。所以者何？本性空理無二無二分，非無二法可于其中而作二想。  
大般若波羅蜜多經卷第三百八十七 初分不可動品第七十之二  
　　“復次，善現，是菩薩摩訶薩修行般若波羅蜜多，依本性空教授教誡諸有情類令勤精進，作是言：‘善男子，汝于善法當勤精進，若修布施、凈戒、安忍、精進、靜慮、般若波羅蜜多時，于此諸法勿思惟二及不二相；若修四靜慮、四無量、四無色定時，于此諸法勿思惟二及不二相；若修四念住、四正斷、四神足、五根、五力、七等覺支、八圣道支時，于此諸法勿思惟二及不二相；若修空、無相、無愿解脫門時，于此諸法勿思惟二及不二相；若住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空時，于此諸法勿思惟二及不二相；若住真如、法界、法性、不虛妄性、不變異性、平等性、離生性、法定、法住、實際、虛空界、不思議界時，于此諸法勿思惟二及不二相；若住苦、集、滅、道圣諦時，于此諸法勿思惟二及不二相；若修八解脫、八勝處、九次第定、十遍處時，于此諸法勿思惟二及不二相；若修一切陀羅尼門、三摩地門時，于此諸法勿思惟二及不二相；若修極喜地、離垢地、發光地、焰慧地、極難勝地、現前地、遠行地、不動地、善慧地、法云地時，于此諸法勿思惟二及不二相；若修五眼、六神通時，于此諸法勿思惟二及不二相；若修佛十力、四無所畏、四無礙解、十八佛不共法時，于此諸法勿思惟二及不二相；若修大慈、大悲、大喜、大舍時，于此諸法勿思惟二及不二相；若修三十二大士相、八十隨好時，于此諸法勿思惟二及不二相；若修無忘失法、恒住舍性時，于此諸法勿思惟二及不二相；若修一切智、道相智、一切相智時，于此諸法勿思惟二及不二相；若修諸余一切佛法時，于此諸法勿思惟二及不二相。何以故？善男子，如是諸法皆本性空，本性空理不應思惟二、不二故。’ 
　　“如是，善現，諸菩薩摩訶薩修行般若波羅蜜多，方便善巧行菩薩行成熟有情，諸有情類既成熟已，隨其所應漸次安立，或令住預流果，或令住一來果，或令住不還果，或令住阿羅漢果，或令住獨覺菩提，或令住菩薩摩訶薩位，或令住無上正等菩提。 
　　“復次，善現，諸菩薩摩訶薩修行般若波羅蜜多時，從初發心成就如是方便善巧，由此方便善巧力故，見諸有情心多散動，于諸欲境不能寂靜，方便令入勝三摩地，謂作是言：‘來！善男子，汝應修習勝三摩地，勿起散亂及等持想。何以故？善男子，是一切法皆本性空，本性空中無法可得、可名散亂或名一心。汝等若能住此勝定，所作善事皆速成滿，亦隨所欲住本性空。云何名為所作善事？謂起勝凈身、語、意業，若修布施、凈戒、安忍、精進、靜慮、般若波羅蜜多，若修四念住、四正斷、四神足、五根、五力、七等覺支、八圣道支，若修空、無相、無愿解脫門，若住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，若住真如、法界、法性、不虛妄性、不變異性、平等性、離生性、法定、法住、實際、虛空界、不思議界，若住苦、集、滅、道圣諦，若修四靜慮、四無量、四無色定，若修八解脫、八勝處、九次第定、十遍處，若修一切陀羅尼門、三摩地門，若趣菩薩正性離生，若修菩薩摩訶薩地，若修五眼、六神通，若修佛十力、四無所畏、四無礙解、十八佛不共法，若修大慈、大悲、大喜、大舍，若修三十二大士相、八十隨好，若修無忘失法、恒住舍性，若修一切智、道相智、一切相智，若修聲聞道、獨覺道、菩薩道、如來道，若修預流果、一來果、不還果、阿羅漢果、獨覺菩提及佛無上正等菩提，若成熟有情，若嚴凈佛土。如是一切勝凈善法，由勝定力皆速成辦，及隨所愿住本性空。’ 
　　“如是，善現，諸菩薩摩訶薩修行般若波羅蜜多，方便善巧為欲饒益諸有情故，從初發心乃至究竟，求作善利常無間斷。為欲饒益諸有情故，從一佛土至一佛土，供養恭敬、尊重贊嘆諸佛世尊，于諸佛所聽受正法，舍身受身經無數劫，乃至無上正等菩提，于其中間終不忘失。 
　　“善現，是諸菩薩得陀羅尼，身、語、意根常無退減。何以故？是菩薩摩訶薩恒具善修一切智智，諸有所作能善思惟。由具善修一切智智，諸有所作能善思惟，于一切道悉能修習，謂聲聞道、若獨覺道、若菩薩道、若如來道、若勝天道、若勝人道、若諸菩薩勝神通道，諸菩薩摩訶薩由此殊勝神通道故，常作饒益曾無退失。是菩薩摩訶薩住此殊勝異熟神通，恒作有情勝利樂事，雖經諸趣生死輪回，而勝神通常無退減。如是，善現，諸菩薩摩訶薩修行般若波羅蜜多，住本性空方便善巧，能善利樂諸有情類。 
　　“復次，善現，諸菩薩摩訶薩修行般若波羅蜜多時，從初發心成就如是方便善巧，由此方便善巧力故住本性空，見有情類智慧薄少，愚癡顛倒造諸惡業，方便引入勝智慧門，作是言：‘善男子，應修般若波羅蜜多觀一切法本性空寂，汝等若能修此般若觀一切法本性皆空，諸所修行身、語、意業，皆趣甘露得甘露果，必以甘露而作后邊。諸善男子，是一切法皆本性空，本性空中有情及法雖不可得，而所修行亦無退失。何以故？善男子，本性空中無增減法、無增減者。所以者何？本性空理非有自性、非無自性，離諸分別，絕諸戲論，故于此中無增無減，由斯所作終無退失。是故汝等應修般若波羅蜜多，觀本性空作所應作。’如是，善現，諸菩薩摩訶薩修行般若波羅蜜多，方便善巧教授教誡諸有情類，令修般若波羅蜜多觀本性空修諸善業。 
　　“善現，是菩薩摩訶薩如是教授教誡有情修諸善業常無懈廢，所謂自常行十善業道，亦勸他常行十善業道；自常受持五戒，亦勸他常受持五戒；自常受持八戒，亦勸他常受持八戒；自常受持出家戒，亦勸他常受持出家戒；自常修四靜慮，亦勸他常修四靜慮；自常修四無量，亦勸他常修四無量；自常修四無色定，亦勸他常修四無色定；自常修四念住、四正斷、四神足、五根、五力、七等覺支、八圣道支，亦勸他常修四念住、四正斷、四神足、五根、五力、七等覺支、八圣道支；自常修空、無相、無愿解脫門，亦勸他常修空、無相、無愿解脫門；自常修布施、凈戒、安忍、精進、靜慮、般若、方便善巧、妙愿、力、智波羅蜜多，亦勸他常修布施、凈戒、安忍、精進、靜慮、般若、方便善巧、妙愿、力、智波羅蜜多；自常住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦勸他常住內空乃至無性自性空；自常住真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦勸他常住真如乃至不思議界；自常住苦、集、滅、道圣諦，亦勸他常住苦、集、滅、道圣諦；自常修八解脫、八勝處、九次第定、十遍處，亦勸他常修八解脫、八勝處、九次第定、十遍處；自常修一切陀羅尼門、三摩地門，亦勸他常修一切陀羅尼門、三摩地門；自常修諸菩薩地，亦勸他常修諸菩薩地；自常學五眼、六神通，亦勸他常學五眼、六神通；自常學佛十力、四無所畏、四無礙解、十八佛不共法，亦勸他常學佛十力、四無所畏、四無礙解、十八佛不共法；自常學大慈、大悲、大喜、大舍，亦勸他常學大慈、大悲、大喜、大舍；自常學三十二大士相、八十隨好，亦勸他常學三十二大士相、八十隨好；自常學無忘失法、恒住舍性，亦勸他常學無忘失法、恒住舍性；自常學一切智、道相智、一切相智；亦勸他常學一切智、道相智、一切相智；自常起預流果智而不住其中，亦常勸他起預流果智或令安住；自常起一來、不還、阿羅漢果智而不住其中，亦常勸他起一來、不還、阿羅漢果智或令安住；自常起獨覺菩提智而不住其中，亦常勸他起獨覺菩提智或令安住；自常起無上正等菩提行道，亦勸他常起無上正等菩提行道。 
　　“如是，善現，諸菩薩摩訶薩修行般若波羅蜜多時，方便善巧自修善業常無懈廢，教授教誡諸有情類令修善業常無懈廢。善現，是名諸菩薩摩訶薩修行般若波羅蜜多時方便善巧。諸菩薩摩訶薩由此方便善巧力故，安立有情于實際中，而能不壞實際之相。”  
　　爾時，具壽善現白佛言：“世尊，若一切法皆本性空，本性空中有情及法俱不可得，由此于中亦無非法，云何菩薩摩訶薩為諸有情求證無上正等菩提常作饒益？” 
　　佛告善現：“如是，如是，如汝所說，諸所有法皆本性空，本性空中有情及法俱不可得，由此于中亦無非法。善現，若一切法本性不空，諸菩薩摩訶薩修行般若波羅蜜多時，不應安住本性空理，修證無上正等菩提，為饒益有情說本性空法。善現，以一切法皆本性空，是故菩薩摩訶薩修行般若波羅蜜多時，住一切法本性空理，修證無上正等菩提，為饒益有情說本性空法。 
　　“善現，何等諸法本性皆空，菩薩摩訶薩修行般若波羅蜜多時，如實了知本性空已，住本性空為他說法？ 
　　“善現，色本性空，受、想、行、識本性空。菩薩摩訶薩修行般若波羅蜜多時，如實了知如是諸蘊本性空已，住本性空為諸有情宣說如是本性空法。 
　　“善現，眼處本性空，耳、鼻、舌、身、意處本性空；色處本性空，聲、香、味、觸、法處本性空。菩薩摩訶薩修行般若波羅蜜多時，如實了知如是諸處本性空已，住本性空為諸有情宣說如是本性空法。 
　　“善現，眼界本性空，耳、鼻、舌、身、意界本性空；色界本性空，聲、香、味、觸、法界本性空；眼識界本性空，耳、鼻、舌、身、意識界本性空；眼觸本性空，耳、鼻、舌、身、意觸本性空；眼觸為緣所生諸受本性空，耳、鼻、舌、身、意觸為緣所生諸受本性空；地界本性空，水、火、風、空、識界本性空。菩薩摩訶薩修行般若波羅蜜多時，如實了知如是諸界本性空已，住本性空為諸有情宣說如是本性空法。 
　　“善現，因緣本性空，等無間緣、所緣緣、增上緣本性空；從緣所生諸法本性空；無明本性空，行、識、名色、六處、觸、受、愛、取、有、生、老死愁嘆苦憂惱本性空。菩薩摩訶薩修行般若波羅蜜多時，如實了知如是緣起本性空已，住本性空為諸有情宣說如是本性空法。 
　　“善現，布施波羅蜜多本性空，凈戒、安忍、精進、靜慮、般若、方便善巧、妙愿、力、智波羅蜜多本性空。菩薩摩訶薩修行般若波羅蜜多時，如實了知諸到彼岸本性空已，住本性空為諸有情宣說如是本性空法。 
　　“善現，四靜慮本性空，四無量、四無色定本性空。菩薩摩訶薩修行般若波羅蜜多時、如實了知如是靜慮、無量、無色本性空已，住本性空為諸有情宣說如是本性空法。 
　　“善現，四念住本性空，四正斷、四神足、五根、五力、七等覺支、八圣道支本性空。菩薩摩訶薩修行般若波羅蜜多時，如實了知四念住等菩提分法本性空已，住本性空為諸有情宣說如是本性空法。 
　　“善現，空解脫門本性空，無相、無愿解脫門本性空。菩薩摩訶薩修行般若波羅蜜多時，如實了知諸解脫門本性空已，住本性空為諸有情宣說如是本性空法。 
　　“善現，內空本性空，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空本性空。菩薩摩訶薩修行般若波羅蜜多時，如實了知如是空性本性空已，住本性空為諸有情宣說如是本性空法。 
　　“善現，苦圣諦本性空，集、滅、道圣諦本性空。菩薩摩訶薩修行般若波羅蜜多時，如實了知如是圣諦本性空已，住本性空為諸有情宣說如是本性空法。 
　　“善現，八解脫本性空，八勝處、九次第定、十遍處本性空。菩薩摩訶薩修行般若波羅蜜多時，如實了知解脫、勝處、諸定、遍處本性空已，住本性空為諸有情宣說如是本性空法。 
　　“善現，一切陀羅尼門本性空，一切三摩地門本性空。菩薩摩訶薩修行般若波羅蜜多時，如實了知陀羅尼門、三摩地門本性空已，住本性空為諸有情宣說如是本性空法。 
　　“善現，菩薩極喜地本性空，菩薩離垢地、發光地、焰慧地、極難勝地、現前地、遠行地、不動地、善慧地、法云地本性空。菩薩摩訶薩修行般若波羅蜜多時，如實了知菩薩諸地本性空已，住本性空為諸有情宣說如是本性空法。 
　　“善現，五眼本性空，六神通本性空。菩薩摩訶薩修行般若波羅蜜多時，如實了知諸眼、神通本性空已，住本性空為諸有情宣說如是本性空法。 
　　“善現，佛十力本性空，四無所畏、四無礙解、十八佛不共法本性空。菩薩摩訶薩修行般若波羅蜜多時，如實了知諸力、無畏、無礙解、不共法本性空已，住本性空為諸有情宣說如是本性空法。 
　　“善現，大慈本性空，大悲、大喜、大舍本性空。菩薩摩訶薩修行般若波羅蜜多時，如實了知諸大無量本性空已，住本性空為諸有情宣說如是本性空法。 
　　“善現，三十二大士相本性空，八十隨好本性空。菩薩摩訶薩修行般若波羅蜜多時，如實了知諸相、隨好本性空已，住本性空為諸有情宣說如是本性空法。 
　　“善現，無忘失法本性空，恒住舍性本性空。菩薩摩訶薩修行般若波羅蜜多時，如實了知無忘失法、恒住舍性本性空已，住本性空為諸有情宣說如是本性空法。 
　　“善現，一切智本性空，道相智、一切相智本性空。菩薩摩訶薩修行般若波羅蜜多時，如實了知如是諸智本性空已，住本性空為諸有情宣說如是本性空法。 
　　“善現，預流果本性空，一來、不還、阿羅漢果、獨覺菩提本性空。菩薩摩訶薩修行般若波羅蜜多時，如實了知聲聞乘果、獨覺菩提本性空已，住本性空為諸有情宣說如是本性空法。 
　　“善現，一切菩薩摩訶薩行本性空，諸佛無上正等菩提本性空，永斷一切煩惱習氣相續本性空。菩薩摩訶薩修行般若波羅蜜多時，如實了知諸菩薩行、菩提、涅槃本性空已，住本性空為諸有情宣說如是本性空法。 
　　“復次，善現，若內空性本性不空，若外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空性亦本性不空者，則諸菩薩摩訶薩修行般若波羅蜜多時，不應為諸有情說一切法皆本性空，若作是說壞本性空。然本性空理不可壞，非常非斷。所以者何？本性空理無方無處，無所從來亦無所去。如是空理亦名法住，是中無法、無聚無散、無減無增、無生無滅、無染無凈，是一切法本所住性，諸菩薩摩訶薩安住其中，求趣無上正等菩提，不見諸法有所發趣、無所發趣，以一切法都無所住故名法住。諸菩薩摩訶薩安住此中修行般若波羅蜜多，見一切法本性空已，定于無上正等菩提得不退轉。所以者何？是菩薩摩訶薩不見有法能為障礙，見一切法無障礙故，便于無上正等菩提不生疑惑，是故不退。 
　　“復次，善現，本性空中我不可得，有情不可得，有情施設不可得，命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者亦不可得。 
　　“善現，本性空中色不可得，受、想、行、識亦不可得。 
　　“善現，本性空中眼處不可得，耳、鼻、舌、身、意處亦不可得。 
　　“善現，本性空中色處不可得，聲、香、味、觸、法處亦不可得。 
　　“善現，本性空中眼界不可得，耳、鼻、舌、身、意界亦不可得。 
　　“善現，本性空中色界不可得，聲、香、味、觸、法界亦不可得。 
　　“善現，本性空中眼識界不可得，耳、鼻、舌、身、意識界亦不可得。 
　　“善現，本性空中眼觸不可得，耳、鼻、舌、身、意觸亦不可得。 
　　“善現，本性空中眼觸為緣所生諸受不可得，耳、鼻、舌、身、意觸為緣所生諸受亦不可得。 
　　“善現，本性空中地界不可得，水、火、風、空、識界亦不可得。 
　　“善現，本性空中因緣不可得，等無間緣、所緣緣、增上緣亦不可得。 
　　“善現，本性空中從緣所生諸法皆不可得。 
　　“善現，本性空中無明不可得，行、識、名色、六處、觸、受、愛、取、有、生、老死愁嘆苦憂惱亦不可得。 
　　“善現，本性空中布施波羅蜜多不可得，凈戒、安忍、精進、靜慮、般若波羅蜜多亦不可得。 
　　“善現，本性空中內空不可得，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦不可得。 
　　“善現，本性空中四念住不可得，四正斷、四神足、五根、五力、七等覺支、八圣道支亦不可得。 
　　“善現，本性空中苦圣諦不可得，集、滅、道圣諦亦不可得。 
　　“善現，本性空中四靜慮不可得，四無量、四無色定亦不可得。 
　　“善現，本性空中八解脫不可得，八勝處、九次第定、十遍處亦不可得。 
　　“善現，本性空中一切陀羅尼門不可得，一切三摩地門亦不可得。 
　　“善現，本性空中空解脫門不可得，無相、無愿解脫門亦不可得。 
　　“善現，本性空中菩薩極喜地不可得，離垢地、發光地、焰慧地、極難勝地、現前地、遠行地、不動地、善慧地、法云地亦不可得。 
　　“善現，本性空中五眼不可得，六神通亦不可得。 
　　“善現，本性空中佛十力不可得，四無所畏、四無礙解、大慈、大悲、大喜、大舍、十八佛不共法亦不可得。 
　　“善現，本性空中無忘失法不可得，恒住舍性亦不可得。 
　　“善現，本性空中一切智不可得，道相智、一切相智亦不可得。 
　　“善現，本性空中預流果不可得，一來、不還、阿羅漢果、獨覺菩提亦不可得。 
　　“善現，本性空中一切菩薩摩訶薩行不可得，諸佛無上正等菩提亦不可得。 
　　“善現，本性空中色非色法不可得，有見無見、有對無對、有漏無漏、有為無為法亦不可得。 
　　“善現，本性空中三十二大士相不可得，八十隨好亦不可得。 
　　“善現，如佛化作四眾，所謂苾芻、苾芻尼、鄔波索迦、鄔波斯迦，假使化佛百千俱胝那庾多劫為彼四眾宣說法要。于意云何？如是化眾頗有能得預流果，或得一來果，或得不還果，或得阿羅漢果，或得獨覺菩提，或得無上正等菩提不？” 
　　善現答言：“不也，世尊。不也，善逝。何以故？是諸化眾都無實事，非無實法可有得果。” 
　　佛言：“善現，諸法亦爾，皆本性空都無實事，于中何等菩薩摩訶薩為何等有情說何等法，可令得預流果、或一來果、或不還果、或阿羅漢果、或獨覺菩提、或復無上正等菩提？ 
　　“善現，諸菩薩摩訶薩雖為有情宣說種種本性空法，而諸有情實不可得，哀愍彼墮顛倒法故，撥濟令住無顛倒法。無顛倒者謂無分別，無分別者無顛倒故，若有分別則有顛倒，彼等流故。 
　　“善現，諸無分別無顛倒中，無我，無有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者；亦無色，無受、想、行、識；亦無眼處，無耳、鼻、舌、身、意處；亦無色處，無聲、香、味、觸、法處；亦無眼界、無耳、鼻、舌、身、意界；亦無色界，無聲、香、味、觸、法界；亦無眼識界，無耳、鼻、舌、身、意識界；亦無眼觸，無耳、鼻、舌、身、意觸；亦無眼觸為緣所生諸受，無耳、鼻、舌、身、意觸為緣所生諸受；亦無地界，無水、火、風、空、識界；亦無因緣，無等無間緣、所緣緣、增上緣；亦無從緣所生諸法；亦無無明，無行、識、名色、六處、觸、受、愛、取、有、生、老死愁嘆苦憂惱；亦無布施波羅蜜多，無凈戒、安忍、精進、靜慮、般若波羅蜜多；亦無內空，無外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；亦無四念住，無四正斷、四神足、五根、五力、七等覺支、八圣道支；亦無苦圣諦，無集、滅、道圣諦；亦無四靜慮，無四無量、四無色定；亦無八解脫，無八勝處、九次第定、十遍處；亦無一切陀羅尼門，無一切三摩地門；亦無空解脫門，無無相、無愿解脫門；亦無極喜地，無離垢地、發光地、焰慧地、極難勝地、現前地、遠行地、不動地、善慧地、法云地；亦無五眼，無六神通；亦無佛十力，無四無所畏、四無礙解、大慈、大悲、大喜、大舍、十八佛不共法；亦無無忘失法，無恒住舍性；亦無一切智，無道相智、一切相智；亦無預流果，無一來、不還、阿羅漢果、獨覺菩提；亦無一切菩薩摩訶薩行，無諸佛無上正等菩提；亦無色非色法，無有見無見、有對無對、有漏無漏、有為無為法；亦無三十二大士相，無八十隨好。 
　　“善現，此無所有即本性空，諸菩薩摩訶薩修行般若波羅蜜多時，安住此中見諸有情墮顛倒想，方便善巧令得解脫，謂令解脫無我我想，無有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者有情乃至見者想；亦令解脫無色色想，無受、想、行、識受、想、行、識想；亦令解脫無眼處眼處想，無耳、鼻、舌、身、意處耳、鼻、舌、身、意處想；亦令解脫無色處色處想，無聲、香、味、觸、法處聲、香、味、觸、法處想；亦令解脫無眼界眼界想，無耳、鼻、舌、身、意界耳、鼻、舌、身、意界想；亦令解脫無色界色界想，無聲、香、味、觸、法界聲、香、味、觸、法界想；亦令解脫無眼識界眼識界想，無耳、鼻、舌、身、意識界耳、鼻、舌、身、意識界想；亦令解脫無眼觸眼觸想，無耳、鼻、舌、身、意觸耳、鼻、舌、身、意觸想；亦令解脫無眼觸為緣所生諸受眼觸為緣所生諸受想；無耳、鼻、舌、身、意觸為緣所生諸受耳、鼻、舌、身、意觸為緣所生諸受想；亦令解脫無地界地界想，無水、火、風、空、識界水、火、風、空、識界想；亦令解脫無因緣因緣想；無等無間緣、所緣緣、增上緣等無間緣、所緣緣、增上緣想；亦令解脫無從緣所生諸法從緣所生諸法想；亦令解脫無無明無明想，無行、識、名色、六處、觸、受、愛、取、有、生、老死愁嘆苦憂惱行乃至老死愁嘆苦憂惱想；亦令解脫無布施波羅蜜多布施波羅蜜多想，無凈戒、安忍、精進、靜慮、般若波羅蜜多凈戒乃至般若波羅蜜多想；亦令解脫無內空內空想，無外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空外空乃至無性自性空想；亦令解脫無四念住四念住想，無四正斷、四神足、五根、五力、七等覺支、八圣道支四正斷乃至八圣道支想；亦令解脫無苦圣諦苦圣諦想，無集、滅、道圣諦集、滅、道圣諦想；亦令解脫無四靜慮四靜慮想，無四無量、四無色定四無量、四無色定想；亦令解脫無八解脫八解脫想，無八勝處、九次第定、十遍處八勝處、九次第定、十遍處想；亦令解脫無陀羅尼門陀羅尼門想，無三摩地門三摩地門想；亦令解脫無空解脫門空解脫門想，無無相、無愿解脫門無相、無愿解脫門想；亦令解脫無極喜地極喜地想，無離垢地、發光地、焰慧地、極難勝地、現前地、遠行地、不動地、善慧地、法云地離垢地乃至法云地想；亦令解脫無五眼五眼想，無六神通六神通想；亦令解脫無佛十力佛十力想，無四無所畏、四無礙解、大慈、大悲、大喜、大舍、十八佛不共法四無所畏乃至十八佛不共法想；亦令解脫無無忘失法無忘失法想，無恒住舍性恒住舍性想；亦令解脫無一切智一切智想，無道相智、一切相智道相智、一切相智想；亦令解脫無預流果預流果想，無一來、不還、阿羅漢果、獨覺菩提一來、不還、阿羅漢果、獨覺菩提想；亦令解脫無一切菩薩摩訶薩行一切菩薩摩訶薩行想，無諸佛無上正等菩提諸佛無上正等菩提想；亦令解脫無色非色法色非色法想，無有見無見、有對無對、有漏無漏、有為無為法有見無見乃至有為無為法想；亦令解脫無三十二大士相三十二大士相想，無八十隨好八十隨好想；亦令解脫五取蘊等諸有漏法，亦令解脫四念住等諸無漏法。何以故？善現，四念住等諸無漏法，亦非如勝義諦無生無滅、無相無為、無戲論無分別，亦應解脫，勝義諦者即本性空，此本性空即是諸佛所證無上正等菩提。  
大般若波羅蜜多經卷第三百八十八 初分不可動品第七十之三  
　　“善現當知，此中無我可得，亦無有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者可得；無色可得，亦無受、想、行、識可得；無眼處可得，亦無耳、鼻、舌、身、意處可得；無色處可得，亦無聲、香、味、觸、法處可得、無眼界可得，亦無耳、鼻、舌、身、意界可得；無色界可得，亦無聲、香、味、觸、法界可得；無眼識界可得，亦無耳、鼻、舌、身、意識界可得；無眼觸可得，亦無耳、鼻、舌、身、意觸可得；無眼觸為緣所生諸受可得，亦無耳、鼻、舌、身、意觸為緣所生諸受可得；無地界可得，亦無水、火、風、空、識界可得；無因緣可得，亦無等無間緣、所緣緣、增上緣可得，無從緣所生諸法可得，無無明可得，亦無行、識、名色、六處、觸、受、愛、取、有、生、老死愁嘆苦憂惱可得；無布施波羅蜜多可得，亦無凈戒、安忍、精進、靜慮、般若波羅蜜多可得；無內空可得，亦無外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空可得；無四念住可得，亦無四正斷、四神足、五根、五力、七等覺支、八圣道支可得；無苦圣諦可得，亦無集、滅、道圣諦可得；無四靜慮可得，亦無四無量、四無色定可得；無八解脫可得，亦無八勝處、九次第定、十遍處可得；無一切陀羅尼門可得，亦無一切三摩地門可得；無空解脫門可得，亦無無相、無愿解脫門可得；無極喜地可得，亦無離垢地、發光地、焰慧地、極難勝地、現前地、遠行地、不動地、善慧地、法云地可得；無五眼可得，亦無六神通可得；無佛十力可得，亦無四無所畏、四無礙解、大慈、大悲、大喜、大舍、十八佛不共法可得；無無忘失法可得，亦無恒住舍性可得；無一切智可得，亦無道相智、一切相智可得；無預流果可得，亦無一來、不還、阿羅漢果、獨覺菩提可得；無一切菩薩摩訶薩行可得，亦無諸佛無上正等菩提可得；無色非色法可得，亦無有見無見、有對無對、有漏無漏、有為無為法可得，無三十二大士相可得，亦無八十隨好可得。 
　　“善現，諸菩薩摩訶薩不為無上正等菩提道故求趣無上正等菩提，唯為諸法本性空故求趣無上正等菩提。 
　　“善現，是本性空前、后、中際常本性空，未曾不空。諸菩薩摩訶薩住本性空波羅蜜多，為欲解脫諸有情類執有情想及法想故行道相智。是菩薩摩訶薩行道相智時即行一切道，謂聲聞道、若獨覺道、若菩薩道、若如來道。 
　　“善現，是菩薩摩訶薩于一切道得圓滿已，便能成熟所化有情，亦能嚴凈所求佛土，留諸壽行趣證無上正等菩提。既證無上正等菩提，能令佛眼常無斷壞。何謂佛眼？即本性空名為佛眼。善現，過去如來、應、正等覺，一切皆以本性空為佛眼；未來如來、應、正等覺，一切皆以本性空為佛眼；現在十方無邊世界所有如來、應、正等覺，一切皆以本性空為佛眼。 
　　“善現，定無如來、應、正等覺離本性空而出世者，諸佛出世無不皆說本性空義，所化有情要聞佛說本性空理，乃入圣道證圣道果，離本性空無別方便。 
　　“是故，善現，諸菩薩摩訶薩欲證無上正等菩提，應正安住本性空理，修行般若波羅蜜多及余菩薩摩訶薩行。若正安住本性空理，修行般若波羅蜜多及余菩薩摩訶薩行，終不退失一切智智。”  
　　爾時，具壽善現白佛言：“世尊，諸菩薩摩訶薩甚為希有，雖行一切法皆本性空，而于本性空曾無失壞，謂不執色異本性空，亦不執受、想、行、識異本性空；不執眼處異本性空，亦不執耳、鼻、舌、身、意處異本性空；不執色處異本性空，亦不執聲、香、味、觸、法處異本性空；不執眼界異本性空，亦不執耳、鼻、舌、身、意界異本性空；不執色界異本性空，亦不執聲、香、味、觸、法界異本性空；不執眼識界異本性空，亦不執耳、鼻、舌、身、意識界異本性空；不執眼觸異本性空，亦不執耳、鼻、舌、身、意觸異本性空；不執眼觸為緣所生諸受異本性空，亦不執耳、鼻、舌、身、意觸為緣所生諸受異本性空；不執地界異本性空，亦不執水、火、風、空、識界異本性空；不執因緣異本性空，亦不執等無間緣、所緣緣、增上緣異本性空；不執從緣所生諸法異本性空；不執無明異本性空，亦不執行、識、名色、六處、觸、受、愛、取、有、生、老死愁嘆苦憂惱異本性空；不執布施波羅蜜多異本性空，亦不執凈戒、安忍、精進、靜慮、般若波羅蜜多異本性空；不執內空異本性空，亦不執外空、內外空、空空、大空、勝義空、有為空、無為空、畢竟空、無際空、散空、無變異空、自相空、共相空、一切法空、不可得空、無性空、自性空、無性自性空異本性空；不執四念住異本性空，亦不執四正斷、四神足、五根、五力、七等覺支、八圣道支異本性空；不執苦圣諦異本性空，亦不執集、滅、道圣諦異本性空；不執四靜慮異本性空，亦不執四無量、四無色定異本性空；不執八解脫異本性空，亦不執八勝處、九次第定、十遍處異本性空；不執一切陀羅尼門異本性空，亦不執一切三摩地門異本性空；不執空解脫門異本性空，亦不執無相、無愿解脫門異本性空；不執極喜地異本性空，亦不執離垢地、發光地、焰慧地、極難勝地、現前地、遠行地、不動地、善慧地、法云地異本性空；不執五眼異本性空，亦不執六神通異本性空；不執佛十力異本性空，亦不執四無所畏、四無礙解、大慈、大悲、大喜、大舍、十八佛不共法異本性空；不執三十二大士相異本性空，亦不執八十隨好異本性空；不執無忘失法異本性空，亦不執恒住舍性異本性空；不執一切智異本性空，亦不執道相智、一切相智異本性空；不執預流果異本性空，亦不執一來、不還、阿羅漢果、獨覺菩提異本性空；不執一切菩薩摩訶薩行異本性空，亦不執諸佛無上正等菩提異本性空。 
　　“世尊，色即是本性空，本性空即是色；受、想、行、識即是本性空，本性空即是受、想、行、識。眼處即是本性空，本性空即是眼處；耳、鼻、舌、身、意處即是本性空，本性空即是耳、鼻、舌、身、意處。色處即是本性空，本性空即是色處；聲、香、味、觸、法處即是本性空，本性空即是聲、香、味、觸、法處。眼界即是本性空，本性空即是眼界；耳、鼻、舌、身、意界即是本性空，本性空即是耳、鼻、舌、身、意界。色界即是本性空，本性空即是色界；聲、香、味、觸、法界即是本性空，本性空即是聲、香、味、觸、法界。眼識界即是本性空，本性空即是眼識界；耳、鼻、舌、身、意識界即是本性空，本性空即是耳、鼻、舌、身、意識界。眼觸即是本性空，本性空即是眼觸；耳、鼻、舌、身、意觸即是本性空，本性空即是耳、鼻、舌、身、意觸。眼觸為緣所生諸受即是本性空，本性空即是眼觸為緣所生諸受；耳、鼻、舌、身、意觸為緣所生諸受即是本性空，本性空即是耳、鼻、舌、身、意觸為緣所生諸受。地界即是本性空，本性空即是地界；水、火、風、空、識界即是本性空，本性空即是水、火、風、空、識界。因緣即是本性空，本性空即是因緣；等無間緣、所緣緣、增上緣即是本性空，本性空即是等無間緣、所緣緣、增上緣。從緣所生諸法即是本性空，本性空即是從緣所生諸法。無明即是本性空，本性空即是無明；行、識、名色、六處、觸、受、愛、取、有、生、老死愁嘆苦憂惱即是本性空，本性空即是行乃至老死愁嘆苦憂惱。布施波羅蜜多即是本性空，本性空即是布施波羅蜜多；凈戒、安忍、精進、靜慮、般若波羅蜜多即是本性空，本性空即是凈戒、安忍、精進、靜慮、般若波羅蜜多。內空即是本性空，本性空即是內空；外空、內外空、空空、大空、勝義空、有為空、無為空、畢竟空、無際空、散空、無變異空、自相空、共相空、一切法空、不可得空、無性空、自性空、無性自性空即是本性空，本性空即是外空乃至無性自性空。四念住即是本性空，本性空即是四念住；四正斷、四神足、五根、五力、七等覺支、八圣道支即是本性空，本性空即是四正斷乃至八圣道支。苦圣諦即是本性空，本性空即是苦圣諦；集、滅、道圣諦即是本性空，本性空即是集、滅、道圣諦。四靜慮即是本性空，本性空即是四靜慮；四無量、四無色定即是本性空，本性空即是四無量、四無色定。八解脫即是本性空，本性空即是八解脫；八勝處、九次第定、十遍處即是本性空，本性空即是八勝處、九次第定、十遍處。一切陀羅尼門即是本性空，本性空即是一切陀羅尼門；一切三摩地門即是本性空，本性空即是一切三摩地門。空解脫門即是本性空，本性空即是空解脫門；無相、無愿解脫門即是本性空，本性空即是無相、無愿解脫門。極喜地即是本性空，本性空即是極喜地；離垢地、發光地、焰慧地、極難勝地、現前地、遠行地、不動地、善慧地、法云地即是本性空，本性空即是離垢地乃至法云地。五眼即是本性空，本性空即是五眼；六神通即是本性空，本性空即是六神通。佛十力即是本性空，本性空即是佛十力；四無所畏、四無礙解、大慈、大悲、大喜、大舍、十八佛不共法即是本性空，本性空即是四無所畏乃至十八佛不共法。三十二大士相即是本性空，本性空即是三十二大士相；八十隨好即是本性空，本性空即是八十隨好。無忘失法即是本性空，本性空即是無忘失法；恒住舍性即是本性空，本性空即是恒住舍性。一切智即是本性空，本性空即是一切智；道相智、一切相智即是本性空，本性空即是道相智、一切相智。預流果即是本性空，本性空即是預流果；一來、不還、阿羅漢果、獨覺菩提即是本性空，本性空即是一來、不還、阿羅漢果、獨覺菩提。一切菩薩摩訶薩行即是本性空，本性空即是一切菩薩摩訶薩行；諸佛無上正等菩提即是本性空，本性空即是諸佛無上正等菩提。” 
　　佛告善現：“如是，如是，如汝所說，諸菩薩摩訶薩甚為希有，雖行一切法皆本性空，而于本性空曾無失壞。 
　　“善現，色不異本性空，本性空不異色，色即是本性空，本性空即是色；受、想、行、識不異本性空，本性空不異受、想、行、識，受、想、行、識即是本性空，本性空即是受、想、行、識。 
　　“善現，眼處不異本性空，本性空不異眼處，眼處即是本性空，本性空即是眼處；耳、鼻、舌、身、意處不異本性空，本性空不異耳、鼻、舌、身、意處，耳、鼻、舌、身、意處即是本性空，本性空即是耳、鼻、舌、身、意處。 
　　“善現，色處不異本性空，本性空不異色處，色處即是本性空，本性空即是色處；聲、香、味、觸、法處不異本性空，本性空不異聲、香、味、觸、法處，聲、香、味、觸、法處即是本性空，本性空即是聲、香、味、觸、法處。 
　　“善現，眼界不異本性空，本性空不異眼界，眼界即是本性空，本性空即是眼界；耳、鼻、舌、身、意界不異本性空，本性空不異耳、鼻、舌、身、意界，耳、鼻、舌、身、意界即是本性空，本性空即是耳、鼻、舌、身、意界。 
　　“善現，色界不異本性空，本性空不異色界，色界即是本性空，本性空即是色界；聲、香、味、觸、法界不異本性空，本性空不異聲、香、味、觸、法界，聲、香、味、觸、法界即是本性空，本性空即是聲、香、味、觸、法界。 
　　“善現，眼識界不異本性空，本性空不異眼識界，眼識界即是本性空，本性空即是眼識界；耳、鼻、舌、身、意識界不異本性空，本性空不異耳、鼻、舌、身、意識界，耳、鼻、舌、身、意識界即是本性空，本性空即是耳、鼻、舌、身、意識界。 
　　“善現，眼觸不異本性空，本性空不異眼觸，眼觸即是本性空，本性空即是眼觸；耳、鼻、舌、身、意觸不異本性空，本性空不異耳、鼻、舌、身、意觸，耳、鼻、舌、身、意觸即是本性空，本性空即是耳、鼻、舌、身、意觸。 
　　“善現，眼觸為緣所生諸受不異本性空，本性空不異眼觸為緣所生諸受，眼觸為緣所生諸受即是本性空，本性空即是眼觸為緣所生諸受；耳、鼻、舌、身、意觸為緣所生諸受不異本性空，本性空不異耳、鼻、舌、身、意觸為緣所生諸受，耳、鼻、舌、身、意觸為緣所生諸受即是本性空，本性空即是耳、鼻、舌、身、意觸為緣所生諸受。 
　　“善現，地界不異本性空，本性空不異地界，地界即是本性空，本性空即是地界；水、火、風、空、識界不異本性空，本性空不異水、火、風、空、識界，水、火、風、空、識界即是本性空，本性空即是水、火、風、空、識界。 
　　“善現，因緣不異本性空，本性空不異因緣，因緣即是本性空，本性空即是因緣；等無間緣、所緣緣、增上緣不異本性空，本性空不異等無間緣、所緣緣、增上緣，等無間緣、所緣緣、增上緣即是本性空，本性空即是等無間緣、所緣緣、增上緣。 
　　“善現，從緣所生諸法不異本性空，本性空不異從緣所生諸法，從緣所生諸法即是本性空，本性空即是從緣所生諸法。 
　　“善現，無明不異本性空，本性空不異無明，無明即是本性空，本性空即是無明；行、識、名色、六處、觸、受、愛、取、有、生、老死愁嘆苦憂惱不異本性空，本性空不異行乃至老死愁嘆苦憂惱，行、識、名色、六處、觸、受、愛、取、有、生、老死愁嘆苦憂惱即是本性空，本性空即是行乃至老死愁嘆苦憂惱。 
　　“善現，布施波羅蜜多不異本性空，本性空不異布施波羅蜜多，布施波羅蜜多即是本性空，本性空即是布施波羅蜜多；凈戒、安忍、精進、靜慮、般若波羅蜜多不異本性空，本性空不異凈戒、安忍、精進、靜慮、般若波羅蜜多，凈戒、安忍、精進、靜慮、般若波羅蜜多即是本性空，本性空即是凈戒、安忍、精進、靜慮、般若波羅蜜多。 
　　“善現，內空不異本性空，本性空不異內空，內空即是本性空，本性空即是內空；外空、內外空、空空、大空、勝義空、有為空、無為空、畢竟空、無際空、散空、無變異空、自相空、共相空、一切法空、不可得空、無性空、自性空、無性自性空不異本性空，本性空不異外空乃至無性自性空，外空、內外空、空空、大空、勝義空、有為空、無為空、畢竟空、無際空、散空、無變異空、自相空、共相空、一切法空、不可得空、無性空、自性空、無性自性空即是本性空，本性空即是外空乃至無性自性空。 
　　“善現，四念住不異本性空，本性空不異四念住，四念住即是本性空，本性空即是四念住；四正斷、四神足、五根、五力、七等覺支、八圣道支不異本性空，本性空不異四正斷乃至八圣道支，四正斷、四神足、五根、五力、七等覺支、八圣道支即是本性空，本性空即是四正斷乃至八圣道支。 
　　“善現，苦圣諦不異本性空，本性空不異苦圣諦，苦圣諦即是本性空，本性空即是苦圣諦；集、滅、道圣諦不異本性空，本性空不異集、滅、道圣諦，集、滅、道圣諦即是本性空，本性空即是集、滅、道圣諦。 
　　“善現，四靜慮不異本性空，本性空不異四靜慮，四靜慮即是本性空，本性空即是四靜慮；四無量、四無色定不異本性空，本性空不異四無量、四無色定，四無量、四無色定即是本性空，本性空即是四無量、四無色定。 
　　“善現，八解脫不異本性空，本性空不異八解脫，八解脫即是本性空，本性空即是八解脫；八勝處、九次第定、十遍處不異本性空，本性空不異八勝處、九次第定，十遍處，八勝處、九次第定、十遍處即是本性空，本性空即是八勝處、九次第定、十遍處。 
　　“善現，陀羅尼門不異本性空，本性空不異陀羅尼門，陀羅尼門即是本性空，本性空即是陀羅尼門，三摩地門不異本性空，本性空不異三摩地門，三摩地門即是本性空，本性空即是三摩地門。 
　　“善現，空解脫門不異本性空，本性空不異空解脫門，空解脫門即是本性空，本性空即是空解脫門；無相、無愿解脫門不異本性空，本性空不異無相、無愿解脫門，無相、無愿解脫門即是本性空，本性空即是無相、無愿解脫門。 
　　“善現，極喜地不異本性空，本性空不異極喜地，極喜地即是本性空，本性空即是極喜地；離垢地、發光地、焰慧地、極難勝地、現前地、遠行地、不動地、善慧地、法云地不異本性空，本性空不異離垢地乃至法云地，離垢地、發光地、焰慧地、極難勝地、現前地、遠行地、不動地、善慧地、法云地即是本性空，本性空即是離垢地乃至法云地。 
　　“善現，五眼不異本性空，本性空不異五眼，五眼即是本性空，本性空即是五眼；六神通不異本性空，本性空不異六神通，六神通即是本性空，本性空即是六神通。 
　　“善現，佛十力不異本性空，本性空不異佛十力，佛十力即是本性空，本性空即是佛十力；四無所畏、四無礙解、大慈、大悲、大喜、大舍、十八佛不共法不異本性空，本性空不異四無所畏乃至十八佛不共法，四無所畏、四無礙解、大慈、大悲、大喜、大舍、十八佛不共法即是本性空，本性空即是四無所畏乃至十八佛不共法。 
　　“善現，三十二大士相不異本性空，本性空不異三十二大士相，三十二大士相即是本性空，本性空即是三十二大士相；八十隨好不異本性空，本性空不異八十隨好，八十隨好即是本性空，本性空即是八十隨好。 
　　“善現，無忘失法不異本性空，本性空不異無忘失法，無忘失法即是本性空，本性空即是無忘失法；恒住舍性不異本性空，本性空不異恒住舍性，恒住舍性即是本性空，本性空即是恒住舍性。 
　　“善現，一切智不異本性空，本性空不異一切智，一切智即是本性空，本性空即是一切智；道相智、一切相智不異本性空，本性空不異道相智、一切相智，道相智、一切相智即是本性空，本性空即是道相智、一切相智。 
　　“善現，預流果不異本性空，本性空不異預流果，預流果即是本性空，本性空即是預流果；一來、不還、阿羅漢果、獨覺菩提不異本性空，本性空不異一來、不還、阿羅漢果、獨覺菩提，一來、不還、阿羅漢果、獨覺菩提即是本性空，本性空即是一來、不還、阿羅漢果、獨覺菩提。 
　　“善現，一切菩薩摩訶薩行不異本性空，本性空不異一切菩薩摩訶薩行，一切菩薩摩訶薩行即是本性空，本性空即是一切菩薩摩訶薩行；諸佛無上正等菩提不異本性空，本性空不異諸佛無上正等菩提，諸佛無上正等菩提即是本性空，本性空即是諸佛無上正等菩提。 
　　“復次，善現，若色異本性空，本性空異色，色非本性空，本性空非色；受、想、行、識異本性空，本性空異受、想、行、識，受、想、行、識非本性空，本性空非受、想、行、識。 
　　“善現，若眼處異本性空，本性空異眼處，眼處非本性空，本性空非眼處；耳、鼻、舌、身、意處異本性空，本性空異耳、鼻、舌、身、意處，耳、鼻、舌、身、意處非本性空，本性空非耳、鼻、舌、身、意處。 
　　“善現，若色處異本性空，本性空異色處，色處非本性空，本性空非色處；聲、香、味、觸、法處異本性空，本性空異聲、香、味、觸、法處，聲、香、味、觸、法處非本性空，本性空非聲、香、味、觸、法處。 
　　“善現，若眼界異本性空，本性空異眼界，眼界非本性空，本性空非眼界；耳、鼻、舌、身、意界異本性空，本性空異耳、鼻、舌、身、意界，耳、鼻、舌、身、意界非本性空，本性空非耳、鼻、舌、身、意界。 
　　“善現，若色界異本性空，本性空異色界，色界非本性空，本性空非色界；聲、香、味、觸、法界異本性空，本性空異聲、香、味、觸、法界，聲、香、味、觸、法界非本性空，本性空非聲、香、味、觸、法界。 
　　“善現，若眼識界異本性空，本性空異眼識界，眼識界非本性空，本性空非眼識界；耳、鼻、舌、身、意識界異本性空，本性空異耳、鼻、舌、身、意識界，耳、鼻、舌、身、意識界非本性空，本性空非耳、鼻、舌、身、意識界。 
　　“善現，若眼觸異本性空，本性空異眼觸，眼觸非本性空，本性空非眼觸；耳、鼻、舌、身、意觸異本性空，本性空異耳、鼻、舌、身、意觸，耳、鼻、舌、身、意觸非本性空，本性空非耳、鼻、舌、身、意觸。 
　　“善現，若眼觸為緣所生諸受異本性空，本性空異眼觸為緣所生諸受，眼觸為緣所生諸受非本性空，本性空非眼觸為緣所生諸受；耳、鼻、舌、身、意觸為緣所生諸受異本性空，本性空異耳、鼻、舌、身、意觸為緣所生諸受，耳、鼻、舌、身、意觸為緣所生諸受非本性空，本性空非耳、鼻、舌、身、意觸為緣所生諸受。 
　　“善現，若地界異本性空，本性空異地界，地界非本性空，本性空非地界；水、火、風、空、識界異本性空，本性空異水、火、風、空、識界，水、火、風、空、識界非本性空，本性空非水、火、風、空、識界。 
　　“善現，若因緣異本性空，本性空異因緣，因緣非本性空，本性空非因緣；等無間緣、所緣緣、增上緣異本性空，本性空異等無間緣、所緣緣、增上緣，等無間緣、所緣緣、增上緣非本性空，本性空非等無間緣、所緣緣、增上緣。 
　　“善現，若從緣所生諸法異本性空，本性空異從緣所生諸法，從緣所生諸法非本性空，本性空非從緣所生諸法。 
　　“善現，若無明異本性空，本性空異無明，無明非本性空，本性空非無明；行、識、名色、六處、觸、受、愛、取、有、生、老死愁嘆苦憂惱異本性空，本性空異行乃至老死愁嘆苦憂惱，行、識、名色、六處、觸、受、愛、取、有、生、老死愁嘆苦憂惱非本性空，本性空非行乃至老死愁嘆苦憂惱。 
　　“善現，若布施波羅蜜多異本性空，本性空異布施波羅蜜多，布施波羅蜜多非本性空，本性空非布施波羅蜜多；凈戒、安忍、精進、靜慮、般若波羅蜜多異本性空，本性空異凈戒乃至般若波羅蜜多，凈戒、安忍、精進、靜慮、般若波羅蜜多非本性空，本性空非凈戒乃至般若波羅蜜多。 
　　“善現，若內空異本性空，本性空異內空，內空非本性空，本性空非內空；外空、內外空、空空、大空、勝義空、有為空、無為空、畢竟空、無際空、散空、無變異空、自相空、共相空、一切法空、不可得空、無性空、自性空、無性自性空異本性空，本性空異外空乃至無性自性空，外空、內外空、空空、大空、勝義空、有為空、無為空、畢竟空、無際空、散空、無變異空、自相空、共相空、一切法空、不可得空、無性空、自性空、無性自性空非本性空，本性空非外空乃至無性自性空。 
　　“善現，若四念住異本性空，本性空異四念住，四念住非本性空，本性空非四念住；四正斷、四神足、五根、五力、七等覺支、八圣道支異本性空，本性空異四正斷乃至八圣道支，四正斷、四神足、五根、五力、七等覺支、八圣道支非本性空，本性空非四正斷乃至八圣道支。 
　　“善現，若苦圣諦異本性空，本性空異苦圣諦，苦圣諦非本性空，本性空非苦圣諦；集、滅、道圣諦異本性空，本性空異集、滅、道圣諦，集、滅、道圣諦非本性空，本性空非集、滅、道圣諦。 
　　“善現，若四靜慮異本性空，本性空異四靜慮，四靜慮非本性空，本性空非四靜慮；四無量、四無色定異本性空，本性空異四無量、四無色定，四無量、四無色定非本性空，本性空非四無量、四無色定。 
　　“善現，若八解脫異本性空，本性空異八解脫，八解脫非本性空，本性空非八解脫；八勝處、九次第定、十遍處異本性空，本性空異八勝處、九次第定、十遍處，八勝處、九次第定、十遍處非本性空，本性空非八勝處、九次第定、十遍處。 
　　“善現，若陀羅尼門異本性空，本性空異陀羅尼門，陀羅尼門非本性空，本性空非陀羅尼門，三摩地門異本性空，本性空異三摩地門，三摩地門非本性空，本性空非三摩地門。 
　　“善現，若極喜地異本性空，本性空異極喜地，極喜地非本性空，本性空非極喜地；離垢地、發光地、焰慧地、極難勝地、現前地、遠行地、不動地、善慧地、法云地異本性空，本性空異離垢地乃至法云地，離垢地、發光地、焰慧地、極難勝地、現前地、遠行地、不動地、善慧地、法云地非本性空，本性空非離垢地乃至法云地。 
　　“善現，若五眼異本性空，本性空異五眼，五眼非本性空，本性空非五眼，六神通異本性空，本性空異六神通，六神通非本性空，本性空非六神通。 
　　“善現，若佛十力異本性空，本性空異佛十力，佛十力非本性空，本性空非佛十力；四無所畏、四無礙解、大慈、大悲、大喜、大舍、十八佛不共法異本性空，本性空異四無所畏乃至十八佛不共法，四無所畏、四無礙解、大慈、大悲、大喜、大舍、十八佛不共法非本性空，本性空非四無所畏乃至十八佛不共法。 
　　“善現，若三十二大士相異本性空，本性空異三十二大士相，三十二大士相非本性空，本性空非三十二大士相；八十隨好異本性空，本性空異八十隨好，八十隨好非本性空，本性空非八十隨好。 
　　“善現，若無忘失法異本性空，本性空異無忘失法，無忘失法非本性空，本性空非無忘失法；恒住舍性異本性空，本性空異恒住舍性，恒住舍性非本性空，本性空非恒住舍性。 
　　“善現，若一切智異本性空，本性空異一切智，一切智非本性空，本性空非一切智；道相智、一切相智異本性空，本性空異道相智、一切相智，道相智、一切相智非本性空，本性空非道相智、一切相智。 
　　“善現，若預流果異本性空，本性空異預流果，預流果非本性空，本性空非預流果；一來、不還、阿羅漢果、獨覺菩提異本性空，本性空異一來、不還、阿羅漢果、獨覺菩提，一來、不還、阿羅漢果、獨覺菩提非本性空，本性空非一來、不還、阿羅漢果、獨覺菩提。 
　　“善現，若一切菩薩摩訶薩行異本性空，本性空異一切菩薩摩訶薩行，一切菩薩摩訶薩行非本性空，本性空非一切菩薩摩訶薩行；諸佛無上正等菩提異本性空，本性空異諸佛無上正等菩提，諸佛無上正等菩提非本性空，本性空非諸佛無上正等菩提者，則諸菩薩摩訶薩修行般若波羅蜜多時，不應觀一切法皆本性空，證得無上正等菩提。  
大般若波羅蜜多經卷第三百八十九 初分不可動品第七十之四  
　　“善現，以色不異本性空，本性空不異色，色即是本性空，本性空即是色；受、想、行、識不異本性空，本性空不異受、想、行、識，受、想、行、識即是本性空，本性空即是受、想、行、識。 
　　“善現，以眼處不異本性空，本性空不異眼處，眼處即是本性空，本性空即是眼處；耳、鼻、舌、身、意處不異本性空，本性空不異耳、鼻、舌、身、意處，耳、鼻、舌、身、意處即是本性空，本性空即是耳、鼻、舌、身、意處。 
　　“善現，以眼界不異本性空，本性空不異眼界，眼界即是本性空，本性空即是眼界；耳、鼻、舌、身、意界不異本性空，本性空不異耳、鼻、舌、身、意界，耳、鼻、舌、身、意界即是本性空，本性空即是耳、鼻、舌、身、意界。 
　　“善現，以色界不異本性空，本性空不異色界，色界即是本性空，本性空即是色界；聲、香、味、觸、法界不異本性空，本性空不異聲、香、味、觸、法界，聲、香、味、觸、法界即是本性空，本性空即是聲、香、味、觸、法界。 
　　“善現，以眼識界不異本性空，本性空不異眼識界，眼識界即是本性空，本性空即是眼識界；耳、鼻、舌、身、意識界不異本性空，本性空不異耳、鼻、舌、身、意識界，耳、鼻、舌、身、意識界即是本性空，本性空即是耳、鼻、舌、身、意識界。 
　　“善現，以眼觸不異本性空，本性空不異眼觸，眼觸即是本性空，本性空即是眼觸；耳、鼻、舌、身、意觸不異本性空，本性空不異耳、鼻、舌、身、意觸，耳、鼻、舌、身、意觸即是本性空，本性空即是耳、鼻、舌、身、意觸。 
　　“善現，以眼觸為緣所生諸受不異本性空，本性空不異眼觸為緣所生諸受，眼觸為緣所生諸受即是本性空，本性空即是眼觸為緣所生諸受；耳、鼻、舌、身、意觸為緣所生諸受不異本性空，本性空不異耳、鼻、舌、身、意觸為緣所生諸受，耳、鼻、舌、身、意觸為緣所生諸受即是本性空，本性空即是耳、鼻、舌、身、意觸為緣所生諸受。 
　　“善現，以地界不異本性空，本性空不異地界，地界即是本性空，本性空即是地界；水、火、風、空、識界不異本性空，本性空不異水、火、風、空、識界，水、火、風、空、識界即是本性空，本性空即是水、火、風、空、識界。 
　　“善現，以因緣不異本性空，本性空不異因緣，因緣即是本性空，本性空即是因緣；等無間緣、所緣緣、增上緣不異本性空，本性空不異等無間緣、所緣緣、增上緣，等無間緣、所緣緣、增上緣即是本性空，本性空即是等無間緣、所緣緣、增上緣。 
　　“善現，以從緣所生諸法不異本性空，本性空不異從緣所生諸法，從緣所生諸法即是本性空，本性空即是從緣所生諸法。 
　　“善現，以無明不異本性空，本性空不異無明，無明即是本性空，本性空即是無明；行、識、名色、六處、觸、受、愛、取、有、生、老死愁嘆苦憂惱不異本性空，本性空不異行乃至老死愁嘆苦憂惱，行、識、名色、六處、觸、受、愛、取、有、生、老死愁嘆苦憂惱即是本性空，本性空即是行乃至老死愁嘆苦憂惱。 
　　“善現，以布施波羅蜜多不異本性空，本性空不異布施波羅蜜多，布施波羅蜜多即是本性空，本性空即是布施波羅蜜多；凈戒、安忍、精進、靜慮、般若波羅蜜多不異本性空，本性空不異凈戒、安忍、精進、靜慮、般若波羅蜜多，凈戒、安忍、精進、靜慮、般若波羅蜜多即是本性空，本性空即是凈戒、安忍、精進、靜慮、般若波羅蜜多。 
　　“善現，以內空不異本性空，本性空不異內空，內空即是本性空，本性空即是內空；外空、內外空、空空、大空、勝義空、有為空、無為空、畢竟空、無際空、散空、無變異空、自相空、共相空、一切法空、不可得空、無性空、自性空、無性自性空不異本性空，本性空不異外空乃至無性自性空，外空、內外空、空空、大空、勝義空、有為空、無為空、畢竟空、無際空、散空、無變異空、自相空、共相空、一切法空、不可得空、無性空、自性空、無性自性空即是本性空，本性空即是外空乃至無性自性空。 
　　“善現，以四念住不異本性空，本性空不異四念住，四念住即是本性空，本性空即是四念住；四正斷、四神足、五根、五力、七等覺支、八圣道支不異本性空，本性空不異四正斷乃至八圣道支，四正斷、四神足、五根、五力、七等覺支、八圣道支即是本性空，本性空即是四正斷乃至八圣道支。 
　　“善現，以苦圣諦不異本性空，本性空不異苦圣諦，苦圣諦即是本性空，本性空即是苦圣諦；集、滅、道圣諦不異本性空，本性空不異集、滅、道圣諦，集、滅、道圣諦即是本性空，本性空即是集、滅、道圣諦。 
　　“善現，以四靜慮不異本性空，本性空不異四靜慮，四靜慮即是本性空，本性空即是四靜慮；四無量、四無色定不異本性空，本性空不異四無量、四無色定，四無量、四無色定即是本性空，本性空即是四無量、四無色定。 
　　“善現，以八解脫不異本性空，本性空不異八解脫，八解脫即是本性空，本性空即是八解脫；八勝處、九次第定、十遍處不異本性空，本性空不異八勝處、九次第定，十遍處，八勝處、九次第定、十遍處即是本性空，本性空即是八勝處、九次第定、十遍處。 
　　“善現，以陀羅尼門不異本性空，本性空不異陀羅尼門，陀羅尼門即是本性空，本性空即是陀羅尼門；三摩地門不異本性空，本性空不異三摩地門，三摩地門即是本性空，本性空即是三摩地門。 
　　“善現，以空解脫門不異本性空，本性空不異空解脫門，空解脫門即是本性空，本性空即是空解脫門；無相、無愿解脫門不異本性空，本性空不異無相、無愿解脫門，無相、無愿解脫門即是本性空，本性空即是無相、無愿解脫門。 
　　“善現，以極喜地不異本性空，本性空不異極喜地，極喜地即是本性空，本性空即是極喜地；離垢地、發光地、焰慧地、極難勝地、現前地、遠行地、不動地、善慧地、法云地不異本性空，本性空不異離垢地乃至法云地，離垢地、發光地、焰慧地、極難勝地、現前地、遠行地、不動地、善慧地、法云地即是本性空，本性空即是離垢地乃至法云地。 
　　“善現，以五眼不異本性空，本性空不異五眼，五眼即是本性空，本性空即是五眼；六神通不異本性空，本性空不異六神通，六神通即是本性空，本性空即是六神通。 
　　“善現，以佛十力不異本性空，本性空不異佛十力，佛十力即是本性空，本性空即是佛十力；四無所畏、四無礙解、大慈、大悲、大喜、大舍、十八佛不共法不異本性空，本性空不異四無所畏乃至十八佛不共法，四無所畏、四無礙解、大慈、大悲、大喜、大舍、十八佛不共法即是本性空，本性空即是四無所畏乃至十八佛不共法。 
　　“善現，以三十二大士相不異本性空，本性空不異三十二大士相，三十二大士相即是本性空，本性空即是三十二大士相；八十隨好不異本性空，本性空不異八十隨好，八十隨好即是本性空，本性空即是八十隨好。 
　　“善現，以無忘失法不異本性空，本性空不異無忘失法，無忘失法即是本性空，本性空即是無忘失法；恒住舍性不異本性空，本性空不異恒住舍性，恒住舍性即是本性空，本性空即是恒住舍性。 
　　“善現，以一切智不異本性空，本性空不異一切智，一切智即是本性空，本性空即是一切智；道相智、一切相智不異本性空，本性空不異道相智、一切相智，道相智、一切相智即是本性空，本性空即是道相智、一切相智。 
　　“善現，以預流果不異本性空，本性空不異預流果，預流果即是本性空，本性空即是預流果；一來、不還、阿羅漢果、獨覺菩提不異本性空，本性空不異一來、不還、阿羅漢果、獨覺菩提，一來、不還、阿羅漢果、獨覺菩提即是本性空，本性空即是一來、不還、阿羅漢果、獨覺菩提。 
　　“善現，以一切菩薩摩訶薩行不異本性空，本性空不異一切菩薩摩訶薩行，一切菩薩摩訶薩行即是本性空，本性空即是一切菩薩摩訶薩行；諸佛無上正等菩提不異本性空，本性空不異諸佛無上正等菩提，諸佛無上正等菩提即是本性空，本性空即是諸佛無上正等菩提故，諸菩薩摩訶薩修行般若波羅蜜多時，觀一切法皆本性空，證得無上正等菩提。 
　　“何以故？善現，離本性空無有一法是實、是常、可壞、可斷，本性空中亦無一法是實、是常、可壞、可斷，唯諸愚夫迷謬顛倒起別異想，謂執色異本性空，或執受、想、行、識異本性空；或執眼處異本性空，或執耳、鼻、舌、身、意處異本性空；或執色處異本性空，或執聲、香、味、觸、法處異本性空；或執眼界異本性空，或執耳、鼻、舌、身、意界異本性空；或執色界異本性空，或執聲、香、味、觸、法界異本性空；或執眼識界異本性空，或執耳、鼻、舌、身、意識界異本性空；或執眼觸異本性空，或執耳、鼻、舌、身、意觸異本性空；或執眼觸為緣所生諸受異本性空，或執耳、鼻、舌、身、意觸為緣所生諸受異本性空；或執地界異本性空，或執水、火、風、空、識界異本性空；或執因緣異本性空，或執等無間緣、所緣緣、增上緣異本性空；或執從緣所生諸法異本性空；或執無明異本性空，或執行、識、名色、六處、觸、受、愛、取、有、生、老死愁嘆苦憂惱異本性空；或執布施波羅蜜多異本性空，或執凈戒、安忍、精進、靜慮、般若波羅蜜多異本性空；或執內空異本性空，或執外空、內外空、空空、大空、勝義空、有為空、無為空、畢竟空、無際空、散空、無變異空、自相空、共相空、一切法空、不可得空、無性空、自性空、無性自性空異本性空；或執四念住異本性空，或執四正斷、四神足、五根、五力、七等覺支、八圣道支異本性空；或執苦圣諦異本性空，或執集、滅、道圣諦異本性空；或執四靜慮異本性空，或執四無量、四無色定異本性空；或執八解脫異本性空，或執八勝處、九次第定、十遍處異本性空；或執陀羅尼門異本性空，或執三摩地門異本性空；或執空解脫門異本性空，或執無相、無愿解脫門異本性空；或執極喜地異本性空，或執離垢地、發光地、焰慧地、極難勝地、現前地、遠行地、不動地、善慧地、法云地異本性空；或執五眼異本性空，或執六神通異本性空；或執佛十力異本性空，或執四無所畏、四無礙解、大慈、大悲、大喜、大舍、十八佛不共法異本性空；或執三十二大士相異本性空，或執八十隨好異本性空；或執無忘失法異本性空，或執恒住舍性異本性空；或執一切智異本性空，或執道相智、一切相智異本性空；或執預流果異本性空，或執一來、不還、阿羅漢果、獨覺菩提異本性空；或執一切菩薩摩訶薩行異本性空，或執諸佛無上正等菩提異本性空。 
　　“善現，是諸愚夫執諸法異本性空已，不如實知色，不如實知受、想、行、識。由不知故便執著色，執著受、想、行、識。由執著故便于色計我、我所，于受、想、行、識計我、我所。由妄計故著內外物，受后身色、受、想、行、識，由此不能解脫諸趣生老病死愁憂苦惱，往來三有輪轉無窮。 
　　“由是因緣，諸菩薩摩訶薩住本性空波羅蜜多修行般若波羅蜜多，不執受色，亦不壞色若空若不空；不執受受、想、行、識，亦不壞受、想、行、識若空若不空。不執受眼處，亦不壞眼處若空若不空；不執受耳、鼻、舌、身、意處，亦不壞耳、鼻、舌、身、意處若空若不空。不執受色處，亦不壞色處若空若不空；不執受聲、香、味、觸、法處，亦不壞聲、香、味、觸、法處若空若不空。不執受眼界，亦不壞眼界若空若不空；不執受耳、鼻、舌、身、意界，亦不壞耳、鼻、舌、身、意界若空若不空。不執受色界，亦不壞色界若空若不空；不執受聲、香、味、觸、法界，亦不壞聲、香、味、觸、法界若空若不空。不執受眼識界，亦不壞眼識界若空若不空；不執受耳、鼻、舌、身、意識界，亦不壞耳、鼻、舌、身、意識界若空若不空。不執受眼觸，亦不壞眼觸若空若不空；不執受耳、鼻、舌、身、意觸，亦不壞耳、鼻、舌、身、意觸若空若不空。不執受眼觸為緣所生諸受，亦不壞眼觸為緣所生諸受若空若不空；不執受耳、鼻、舌、身、意觸為緣所生諸受，亦不壞耳、鼻、舌、身、意觸為緣所生諸受若空若不空。不執受地界，亦不壞地界若空若不空；不執受水、火、風、空、識界，亦不壞水、火、風、空、識界若空若不空。不執受因緣，亦不壞因緣若空若不空；不執受等無間緣、所緣緣、增上緣，亦不壞等無間緣、所緣緣、增上緣若空若不空。不執受從緣所生諸法，亦不壞從緣所生諸法若空若不空。不執受無明，亦不壞無明若空若不空；不執受行、識、名色、六處、觸，受、愛、取、有、生、老死愁嘆苦憂惱，亦不壞行乃至老死愁嘆苦憂惱若空若不空。不執受布施波羅蜜多，亦不壞布施波羅蜜多若空若不空，不執受凈戒、安忍、精進、靜慮、般若波羅蜜多，亦不壞凈戒、安忍、精進、靜慮、般若波羅蜜多若空若不空。不執受內空，亦不壞內空若空若不空；不執受外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦不壞外空乃至無性自性空若空若不空。不執受四念住，亦不壞四念住若空若不空；不執受四正斷、四神足、五根、五力、七等覺支、八圣道支，亦不壞四正斷乃至八圣道支若空若不空。不執受苦圣諦，亦不壞苦圣諦若空若不空；不執受集、滅、道圣諦，亦不壞集、滅、道圣諦若空若不空。不執受四靜慮，亦不壞四靜慮若空若不空；不執受四無量、四無色定，亦不壞四無量、四無色定若空若不空。不執受八解脫，亦不壞八解脫若空若不空；不執受八勝處、九次第定、十遍處，亦不壞八勝處、九次第定、十遍處若空若不空。不執受陀羅尼門，亦不壞陀羅尼門若空若不空；不執受三摩地門，亦不壞三摩地門若空若不空。不執受空解脫門，亦不壞空解脫門若空若不空；不執受無相、無愿解脫門，亦不壞無相、無愿解脫門若空若不空。不執受極喜地，亦不壞極喜地若空若不空；不執受離垢地、發光地、焰慧地、極難勝地、現前地、遠行地、不動地、善慧地、法云地，亦不壞離垢地乃至法云地若空若不空。不執受五眼，亦不壞五眼若空若不空；不執受六神通，亦不壞六神通若空若不空。不執受佛十力，亦不壞佛十力若空若不空；不執受四無所畏、四無礙解、大慈、大悲、大喜、大舍、十八佛不共法，亦不壞四無所畏乃至十八佛不共法若空若不空。不執受三十二大士相，亦不壞三十二大士相若空若不空；不執受八十隨好，亦不壞八十隨好若空若不空。不執受無忘失法，亦不壞無忘失法若空若不空；不執受恒住舍性，亦不壞恒住舍性若空若不空。不執受一切智，亦不壞一切智若空若不空；不執受道相智、一切相智，亦不壞道相智、一切相智若空若不空。不執受預流果，亦不壞預流果若空若不空；不執受一來、不還、阿羅漢果、獨覺菩提，亦不壞一來、不還、阿羅漢果、獨覺菩提若空若不空。不執受一切菩薩摩訶薩行，亦不壞一切菩薩摩訶薩行若空若不空；不執受諸佛無上正等菩提，亦不壞諸佛無上正等菩提若空若不空。 
　　“所以者何？善現，色不壞空，空不壞色，謂此是色，此是空；受、想、行、識不壞空，空不壞受、想、行、識，謂此是受、想、行、識，此是空。 
　　“善現，眼處不壞空，空不壞眼處，謂此是眼處，此是空；耳、鼻、舌、身、意處不壞空，空不壞耳、鼻、舌、身、意處，謂此是耳、鼻、舌、身、意處，此是空。 
　　“善現，色處不壞空，空不壞色處，謂此是色處，此是空；聲、香、味、觸、法處不壞空，空不壞聲、香、味、觸、法處，謂此是聲、香、味、觸、法處，此是空。 
　　“善現，眼界不壞空，空不壞眼界，謂此是眼界，此是空；耳、鼻、舌、身、意界不壞空，空不壞耳、鼻、舌、身、意界，謂此是耳、鼻、舌、身、意界，此是空。 
　　“善現，色界不壞空，空不壞色界，謂此是色界，此是空；聲、香、味、觸、法界不壞空，空不壞聲、香、味、觸、法界，謂此是聲、香、味、觸、法界，此是空。 
　　“善現，眼識界不壞空，空不壞眼識界，謂此是眼識界，此是空；耳、鼻、舌、身、意識界不壞空，空不壞耳、鼻、舌、身、意識界，謂此是耳、鼻、舌、身、意識界，此是空。 
　　“善現，眼觸不壞空，空不壞眼觸，謂此是眼觸，此是空；耳、鼻、舌、身、意觸不壞空，空不壞耳、鼻、舌、身、意觸，謂此是耳、鼻、舌、身、意觸，此是空。 
　　“善現，眼觸為緣所生諸受不壞空，空不壞眼觸為緣所生諸受，謂此是眼觸為緣所生諸受，此是空；耳、鼻、舌、身、意觸為緣所生諸受不壞空，空不壞耳、鼻、舌、身、意觸為緣所生諸受，謂此是耳、鼻、舌、身、意觸為緣所生諸受，此是空。 
　　“善現，地界不壞空，空不壞地界，謂此是地界，此是空；水、火、風、空、識界不壞空，空不壞水、火、風、空、識界，謂此是水、火、風、空、識界，此是空。 
　　“善現，因緣不壞空，空不壞因緣，謂此是因緣，此是空；等無間緣、所緣緣、增上緣不壞空，空不壞等無間緣、所緣緣、增上緣，謂此是等無間緣、所緣緣、增上緣，此是空。 
　　“善現，從緣所生諸法不壞空，空不壞從緣所生諸法，謂此是從緣所生諸法，此是空。 
　　“善現，無明不壞空，空不壞無明，謂此是無明，此是空；行、識、名色、六處、觸、受、愛、取、有、生、老死愁嘆苦憂惱不壞空，空不壞行乃至老死愁嘆苦憂惱，謂此是行、識、名色、六處、觸、受、愛、取、有、生、老死愁嘆苦憂惱，此是空。 
　　“善現，布施波羅蜜多不壞空，空不壞布施波羅蜜多，謂此是布施波羅蜜多，此是空；凈戒、安忍、精進、靜慮、般若波羅蜜多不壞空，空不壞凈戒、安忍、精進、靜慮、般若波羅蜜多，謂此是凈戒、安忍、精進、靜慮、般若波羅蜜多，此是空。 
　　“善現，內空不壞空，空不壞內空，謂此是內空，此是空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不壞空，空不壞外空乃至無性自性空，謂此是外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，此是空。 
　　“善現，四念住不壞空，空不壞四念住，謂此是四念住，此是空；四正斷、四神足、五根、五力、七等覺支、八圣道支不壞空，空不壞四正斷乃至八圣道支，謂此是四正斷、四神足、五根、五力、七等覺支、八圣道支，此是空。 
　　“善現，苦圣諦不壞空，空不壞苦圣諦，謂此是苦圣諦，此是空；集、滅、道圣諦不壞空，空不壞集、滅、道圣諦，謂此是集、滅、道圣諦，此是空。 
　　“善現，四靜慮不壞空，空不壞四靜慮，謂此是四靜慮，此是空；四無量、四無色定不壞空，空不壞四無量、四無色定，謂此是四無量、四無色定，此是空。 
　　“善現，八解脫不壞空，空不壞八解脫，謂此是八解脫，此是空；八勝處、九次第定、十遍處不壞空，空不壞八勝處、九次第定，十遍處，謂此是八勝處、九次第定、十遍處，此是空。 
　　“善現，陀羅尼門不壞空，空不壞陀羅尼門，謂此是陀羅尼門，此是空，三摩地門不壞空，空不壞三摩地門，謂此是三摩地門，此是空。 
　　“善現，空解脫門不壞空，空不壞空解脫門，謂此是空解脫門，此是空；無相、無愿解脫門不壞空，空不壞無相、無愿解脫門，謂此是無相、無愿解脫門，此是空。 
　　“善現，極喜地不壞空，空不壞極喜地，謂此是極喜地，此是空；離垢地、發光地、焰慧地、極難勝地、現前地、遠行地、不動地、善慧地、法云地不壞空，空不壞離垢地乃至法云地，謂此是離垢地、發光地、焰慧地、極難勝地、現前地、遠行地、不動地、善慧地、法云地，此是空。 
　　“善現，五眼不壞空，空不壞五眼，謂此是五眼，此是空；六神通不壞空，空不壞六神通，謂此是六神通，此是空。 
　　“善現，佛十力不壞空，空不壞佛十力，謂此是佛十力，此是空；四無所畏、四無礙解、大慈、大悲、大喜、大舍、十八佛不共法不壞空，空不壞四無所畏乃至十八佛不共法，謂此是四無所畏、四無礙解、大慈、大悲、大喜、大舍、十八佛不共法，此是空。 
　　“善現，三十二大士相不壞空，空不壞三十二大士相，謂此是三十二大士相，此是空；八十隨好不壞空，空不壞八十隨好，謂此是八十隨好，此是空。 
　　“善現，無忘失法不壞空，空不壞無忘失法，謂此是無忘失法，此是空；恒住舍性不壞空，空不壞恒住舍性，謂此是恒住舍性，此是空。 
　　“善現，一切智不壞空，空不壞一切智，謂此是一切智，此是空；道相智、一切相智不壞空，空不壞道相智、一切相智，謂此是道相智、一切相智，此是空。 
　　“善現，預流果不壞空，空不壞預流果，謂此是預流果，此是空；一來、不還、阿羅漢果、獨覺菩提不壞空，空不壞一來、不還、阿羅漢果、獨覺菩提，謂此是一來、不還、阿羅漢果、獨覺菩提，此是空。 
　　“善現，一切菩薩摩訶薩行不壞空，空不壞一切菩薩摩訶薩行，謂此是一切菩薩摩訶薩行，此是空；諸佛無上正等菩提不壞空，空不壞諸佛無上正等菩提，謂此是諸佛無上正等菩提，此是空。 
　　“善現，譬如虛空不壞虛空，內虛空界不壞外虛空界，外虛空界不壞內虛空界。 
　　“如是，善現，色不壞空，空不壞色；受、想、行、識不壞空，空不壞受、想、行、識。何以故？如是諸法俱無自性，不可相壞，謂此是空，此是不空。 
　　“善現，眼處不壞空，空不壞眼處；耳、鼻、舌、身、意處不壞空，空不壞耳、鼻、舌、身、意處。何以故？如是諸法俱無自性，不可相壞，謂此是空，此是不空。 
　　“善現，色處不壞空，空不壞色處；聲、香、味、觸、法處不壞空，空不壞聲、香、味、觸、法處。何以故？如是諸法俱無自性，不可相壞，謂此是空，此是不空。 
　　“善現，眼界不壞空，空不壞眼界；耳、鼻、舌、身、意界不壞空，空不壞耳、鼻、舌、身、意界。何以故？如是諸法俱無自性，不可相壞，謂此是空，此是不空。 
　　“善現，色界不壞空，空不壞色界；聲、香、味、觸、法界不壞空，空不壞聲、香、味、觸、法界。何以故？如是諸法俱無自性，不可相壞，謂此是空，此是不空。 
　　“善現，眼識界不壞空，空不壞眼識界；耳、鼻、舌、身、意識界不壞空，空不壞耳、鼻、舌、身、意識界。何以故？如是諸法俱無自性，不可相壞，謂此是空，此是不空。 
　　“善現，眼觸不壞空，空不壞眼觸；耳、鼻、舌、身、意觸不壞空，空不壞耳、鼻、舌、身、意觸。何以故？如是諸法俱無自性，不可相壞，謂此是空，此是不空。 
　　“善現，眼觸為緣所生諸受不壞空，空不壞眼觸為緣所生諸受；耳、鼻、舌、身、意觸為緣所生諸受不壞空，空不壞耳、鼻、舌、身、意觸為緣所生諸受。何以故？如是諸法俱無自性，不可相壞，謂此是空，此是不空。 
　　“善現，地界不壞空，空不壞地界；水、火、風、空、識界不壞空，空不壞水、火、風、空、識界。何以故？如是諸法俱無自性，不可相壞，謂此是空，此是不空。 
　　“善現，因緣不壞空，空不壞因緣；等無間緣、所緣緣、增上緣不壞空，空不壞等無間緣、所緣緣、增上緣。何以故？如是諸法俱無自性，不可相壞，謂此是空，此是不空。 
　　“善現，從緣所生諸法不壞空，空不壞從緣所生諸法。何以故？如是諸法俱無自性，不可相壞，謂此是空，此是不空。 
　　“善現，無明不壞空，空不壞無明；行、識、名色、六處、觸、受、愛、取、有、生、老死愁嘆苦憂惱不壞空，空不壞行乃至老死愁嘆苦憂惱。何以故？如是諸法俱無自性，不可相壞，謂此是空，此是不空。 
　　“善現，布施波羅蜜多不壞空，空不壞布施波羅蜜多；凈戒、安忍、精進、靜慮、般若波羅蜜多不壞空，空不壞凈戒、安忍、精進、靜慮、般若波羅蜜多。何以故？如是諸法俱無自性，不可相壞，謂此是空，此是不空。 
　　“善現，內空不壞空，空不壞內空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不壞空，空不壞外空乃至無性自性空。何以故？如是諸法俱無自性，不可相壞，謂此是空，此是不空。 
　　“善現，四念住不壞空，空不壞四念住；四正斷、四神足、五根、五力、七等覺支、八圣道支不壞空，空不壞四正斷乃至八圣道支。何以故？如是諸法俱無自性，不可相壞，謂此是空，此是不空。 
　　“善現，苦圣諦不壞空，空不壞苦圣諦；集、滅、道圣諦不壞空，空不壞集、滅、道圣諦。何以故？如是諸法俱無自性，不可相壞，謂此是空，此是不空。 
　　“善現，四靜慮不壞空，空不壞四靜慮；四無量、四無色定不壞空，空不壞四無量、四無色定。何以故？如是諸法俱無自性，不可相壞，謂此是空，此是不空。 
　　“善現，八解脫不壞空，空不壞八解脫；八勝處、九次第定、十遍處不壞空，空不壞八勝處、九次第定、十遍處。何以故？如是諸法俱無自性，不可相壞，謂此是空，此是不空。 
　　“善現，陀羅尼門不壞空，空不壞陀羅尼門，三摩地門不壞空，空不壞三摩地門。何以故？如是諸法俱無自性，不可相壞，謂此是空，此是不空。 
　　“善現，空解脫門不壞空，空不壞空解脫門；無相、無愿解脫門不壞空，空不壞無相、無愿解脫門。何以故？如是諸法俱無自性，不可相壞，謂此是空，此是不空。 
　　“善現，極喜地不壞空，空不壞極喜地；離垢地、發光地、焰慧地、極難勝地、現前地、遠行地、不動地、善慧地、法云地不壞空，空不壞離垢地乃至法云地。何以故？如是諸法俱無自性，不可相壞，謂此是空，此是不空。 
　　“善現，五眼不壞空，空不壞五眼；六神通不壞空，空不壞六神通。何以故？如是諸法俱無自性，不可相壞，謂此是空，此是不空。 
　　“善現，佛十力不壞空，空不壞佛十力；四無所畏、四無礙解、大慈、大悲、大喜、大舍、十八佛不共法不壞空，空不壞四無所畏乃至十八佛不共法。何以故？如是諸法俱無自性，不可相壞，謂此是空，此是不空。 
　　“善現，三十二大士相不壞空，空不壞三十二大士相；八十隨好不壞空，空不壞八十隨好。何以故？如是諸法俱無自性，不可相壞，謂此是空，此是不空。 
　　“善現，無忘失法不壞空，空不壞無忘失法；恒住舍性不壞空，空不壞恒住舍性。何以故？如是諸法俱無自性，不可相壞，謂此是空，此是不空。 
　　“善現，一切智不壞空，空不壞一切智；道相智、一切相智不壞空，空不壞道相智、一切相智。何以故？如是諸法俱無自性，不可相壞，謂此是空，此是不空。 
　　“善現，預流果不壞空，空不壞預流果；一來、不還、阿羅漢果、獨覺菩提不壞空，空不壞一來、不還、阿羅漢果、獨覺菩提。何以故？如是諸法俱無自性，不可相壞，謂此是空，此是不空。 
　　“善現，一切菩薩摩訶薩行不壞空，空不壞一切菩薩摩訶薩行；諸佛無上正等菩提不壞空，空不壞諸佛無上正等菩提。何以故？如是諸法俱無自性，不可相壞，謂此是空，此是不空。”  
大般若波羅蜜多經卷第三百九十 初分不可動品第七十之五  
　　爾時，具壽善現白佛言：“世尊，若一切法皆本性空，本性空中都無差別，諸菩薩摩訶薩為何所住發起無上正等覺心，作是愿言：‘我當趣證廣大無上正等菩提’？世尊，諸佛無上正等菩提無二行相，非二行相能證無上正等菩提。” 
　　佛告善現：“如是，如是，如汝所說，諸佛無上正等菩提無二行相，非二行相能證無上正等菩提。何以故？善現，菩提無二亦無分別，若于菩提行于二相有分別者必不能證。 
　　“善現，諸菩薩摩訶薩不于菩提行于二相，亦不分別，都無所住，發起無上正等覺心。諸菩薩摩訶薩于一切法不行二相，亦不分別，都無所行，則能趣證廣大無上正等菩提。 
　　“善現，諸菩薩摩訶薩所求無上正等菩提，非行二相而能證得。 
　　“善現，諸菩薩摩訶薩所有菩提都無所行，謂不于色行，亦不于受、想、行、識行；不于眼處行，亦不于耳、鼻、舌、身、意處行；不于色處行，亦不于聲、香、味、觸、法處行；不于眼界行，亦不于耳、鼻、舌、身、意界行；不于色界行，亦不于聲、香、味、觸、法界行；不于眼識界行，亦不于耳、鼻、舌、身、意識界行；不于眼觸行，亦不于耳、鼻、舌、身、意觸行；不于眼觸為緣所生諸受行，亦不于耳、鼻、舌、身、意觸為緣所生諸受行；不于地界行，亦不于水、火、風、空、識界行；不于因緣行，亦不于等無間緣、所緣緣、增上緣行；不于從緣所生諸法行；不于無明行，亦不于行、識、名色、六處、觸、受、愛、取、有、生、老死愁嘆苦憂惱行；不于布施波羅蜜多行，亦不于凈戒、安忍、精進、靜慮、般若波羅蜜多行；不于內空行，亦不于外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空行；不于四念住行，亦不于四正斷、四神足、五根、五力、七等覺支、八圣道支行；不于苦圣諦行，亦不于集、滅、道圣諦行；不于四靜慮行，亦不于四無量、四無色定行；不于八解脫行，亦不于八勝處、九次第定、十遍處行；不于陀羅尼門行，亦不于三摩地門行；不于空解脫門行，亦不于無相、無愿解脫門行；不于極喜地行，亦不于離垢地、發光地、焰慧地、極難勝地、現前地、遠行地、不動地、善慧地、法云地行；不于五眼行，亦不于六神通行；不于佛十力行，亦不于四無所畏、四無礙解、大慈、大悲、大喜、大舍、十八佛不共法行；不于三十二大士相行，亦不于八十隨好行；不于無忘失法行，亦不于恒住舍性行；不于一切智行，亦不于道相智、一切相智行；不于預流果行，亦不于一來、不還、阿羅漢果、獨覺菩提行；不于一切菩薩摩訶薩行行，亦不于諸佛無上正等菩提行。 
　　“何以故？善現，諸菩薩摩訶薩所有菩提，不緣名聲執我、我所，謂不作是念：‘我行于色，我行于受、想、行、識。’亦不作是念：‘我行于眼處，我行于耳、鼻、舌、身、意處。’亦不作是念：‘我行于色處，我行于聲、香、味、觸、法處。’亦不作是念：‘我行于眼界，我行于耳、鼻、舌、身、意界。’亦不作是念：‘我行于色界，我行于聲、香、味、觸、法界。’亦不作是念：‘我行于眼識界，我行于耳、鼻、舌、身、意識界。’亦不作是念：‘我行于眼觸，我行于耳、鼻、舌、身、意觸。’亦不作是念：‘我行于眼觸為緣所生諸受，我行于耳、鼻、舌、身、意觸為緣所生諸受。’亦不作是念：‘我行于地界，我行于水、火、風、空、識界。’亦不作是念：‘我行于因緣，我行于等無間緣、所緣緣、增上緣。’亦不作是念：‘我行于從緣所生諸法。’亦不作是念：‘我行于無明，我行于行、識、名色、六處、觸、受、愛、取、有、生、老死愁嘆苦憂惱。’亦不作是念：‘我行于布施波羅蜜多，我行于凈戒、安忍、精進、靜慮、般若波羅蜜多。’亦不作是念：‘我行于內空，我行于外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。’亦不作是念：‘我行于四念住，我行于四正斷、四神足、五根、五力、七等覺支、八圣道支。’亦不作是念：‘我行于苦圣諦，我行于集、滅、道圣諦。’亦不作是念：‘我行于四靜慮，我行于四無量、四無色定。’亦不作是念：‘我行于八解脫，我行于八勝處、九次第定、十遍處。’亦不作是念：‘我行于陀羅尼門，我行于三摩地門。’亦不作是念：‘我行于空解脫門，我行于無相、無愿解脫門。’亦不作是念：‘我行于極喜地，我行于離垢地、發光地、焰慧地、極難勝地、現前地、遠行地、不動地、善慧地、法云地。’亦不作是念：‘我行于五眼，我行于六神通。’亦不作是念：‘我行于佛十力，我行于四無所畏、四無礙解、大慈、大悲、大喜、大舍、十八佛不共法。’亦不作是念：‘我行于三十二大士相，我行于八十隨好。’亦不作是念：‘我行于無忘失法，我行于恒住舍性。’亦不作是念：‘我行于一切智，我行于道相智、一切相智。’亦不作是念：‘我行于預流果，我行于一來、不還、阿羅漢果、獨覺菩提。’亦不作是念：‘我行于一切菩薩摩訶薩行，我行于諸佛無上正等菩提。’ 
　　“復次，善現，諸菩薩摩訶薩所有菩提，非取故行，非舍故行。” 
　　具壽善現白佛言：“世尊，若菩薩摩訶薩所有菩提，非取故行，非舍故行，諸菩薩摩訶薩所有菩提當何處行？” 
　　佛告善現：“于意云何？諸佛化身所有菩提當何處行？為取故行？為舍故行？” 
　　善現答言：“不也，世尊。不也，善逝。諸佛化身實無所有，如何可說所有菩提有所行處若取、若舍？” 
　　佛告善現：“于意云何？諸阿羅漢夢中菩提當何處行？為取故行？為舍故行？” 
　　善現答言：“不也，世尊。不也，善逝。諸阿羅漢諸漏永盡，惛沉睡眠蓋纏俱滅，畢竟無夢，云何當有夢中菩提有所行處若取、若舍？” 
　　佛言：“善現，諸菩薩摩訶薩修行般若波羅蜜多時，所有菩提亦復如是，非取故行，非舍故行，都無行處，本性空故。”  
　　爾時，具壽善現白佛言：“世尊，若菩薩摩訶薩修行般若波羅蜜多時所有菩提，非取故行，非舍故行，都無行處，謂不行于色，亦不行于受、想、行、識；不行于眼處，亦不行于耳、鼻、舌、身、意處；不行于色處，亦不行于聲、香、味、觸、法處；不行于眼界，亦不行于耳、鼻、舌、身、意界；不行于色界，亦不行于聲、香、味、觸、法界；不行于眼識界，亦不行于耳、鼻、舌、身、意識界；不行于眼觸，亦不行于耳、鼻、舌、身、意觸；不行于眼觸為緣所生諸受，亦不行于耳、鼻、舌、身、意觸為緣所生諸受；不行于因緣，亦不行于等無間緣、所緣緣、增上緣；不行于從緣所生諸法；不行于無明，亦不行于行、識、名色、六處、觸、受、愛、取、有、生、老死愁嘆苦憂惱；不行于布施波羅蜜多，亦不行于凈戒、安忍、精進、靜慮、般若波羅蜜多；不行于內空，亦不行于外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；不行于四念住，亦不行于四正斷、四神足、五根、五力、七等覺支、八圣道支；不行于苦圣諦，亦不行于集、滅、道圣諦；不行于四靜慮，亦不行于四無量、四無色定；不行于八解脫，亦不行于八勝處、九次第定、十遍處；不行于陀羅尼門，亦不行于三摩地門；不行于空解脫門，亦不行于無相、無愿解脫門；不行于極喜地，亦不行于離垢地、發光地、焰慧地、極難勝地、現前地、遠行地、不動地、善慧地、法云地；不行于五眼，亦不行于六神通；不行于佛十力，亦不行于四無所畏、四無礙解、大慈、大悲、大喜、大舍、十八佛不共法；不行于三十二大士相，亦不行于八十隨好；不行于無忘失法，亦不行于恒住舍性；不行于一切智，亦不行于道相智、一切相智；不行于預流果，亦不行于一來、不還、阿羅漢果、獨覺菩提；不行于一切菩薩摩訶薩行，亦不行于諸佛無上正等菩提者，世尊，豈不菩薩摩訶薩不行布施波羅蜜多，不行凈戒、安忍、精進、靜慮、般若波羅蜜多；不行內空，不行外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；不行四念住，不行四正斷、四神足、五根、五力、七等覺支、八圣道支；不行苦圣諦，不行集、滅、道圣諦；不行四靜慮，不行四無量、四無色定；不行八解脫，不行八勝處、九次第定、十遍處；不行一切陀羅尼門，不行一切三摩地門；不行空解脫門，不行無相、無愿解脫門；不入菩薩正性離生；不行極喜地，不行離垢地、發光地、焰慧地、極難勝地、現前地、遠行地、不動地、善慧地、法云地；不行五眼，不行六神通；不行佛十力，不行四無所畏、四無礙解、大慈、大悲、大喜、大舍、十八佛不共法；不行三十二大士相，不行八十隨好；不行無忘失法，不行恒住舍性；不行一切智，不行道相智、一切相智；不住菩薩殊勝神通、成熟有情、嚴凈佛土，而得無上正等菩提？” 
　　佛言：“不也，善現。諸菩薩摩訶薩所有菩提雖無行處，而諸菩薩摩訶薩要行布施、凈戒、安忍、精進、靜慮、般若波羅蜜多，要行內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，要行四念住、四正斷、四神足、五根、五力、七等覺支、八圣道支，要行苦、集、滅、道圣諦，要行四靜慮、四無量、四無色定，要行八解脫、八勝處、九次第定、十遍處，要行一切陀羅尼門、一切三摩地門，要行空解脫門、無相、無愿解脫門，要入菩薩正性離生，要行極喜地、離垢地、發光地、焰慧地、極難勝地、現前地、遠行地、不動地、善慧地、法云地，要行五眼、六神通，要行佛十力、四無所畏、四無礙解、大慈、大悲、大喜、大舍、十八佛不共法，要行三十二大士相、八十隨好，要行無忘失法、恒住舍性，要行一切智、道相智、一切相智，要住菩薩殊勝神通、成熟有情、嚴凈佛土，乃得無上正等菩提。”  
　　時，具壽善現復白佛言：“世尊，諸菩薩摩訶薩所有菩提若無行處，將無菩薩摩訶薩不住布施波羅蜜多，不住凈戒、安忍、精進、靜慮、般若波羅蜜多久修令滿；不住內空，不住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空久修令滿；不住四念住，不住四正斷、四神足、五根、五力、七等覺支、八圣道支久修令滿；不住苦圣諦，不住集、滅、道圣諦久修令滿；不住四靜慮，不住四無量、四無色定久修令滿；不住八解脫，不住八勝處、九次第定、十遍處久修令滿；不住一切陀羅尼門，不住一切三摩地門久修令滿；不住空解脫門，不住無相、無愿解脫門久修令滿；不入菩薩正性離生，不住極喜地，不住離垢地、發光地、焰慧地、極難勝地、現前地、遠行地、不動地、善慧地、法云地久修令滿；不住五眼，不住六神通久修令滿；不住佛十力，不住四無所畏、四無礙解、大慈、大悲、大喜、大舍、十八佛不共法久修令滿；不住三十二大士相，不住八十隨好久修令滿；不住無忘失法，不住恒住舍性久修令滿；不住一切智，不住道相智、一切相智久修令滿；不住菩薩殊勝神通、成熟有情、嚴凈佛土久修令滿，而得無上正等菩提？” 
　　佛言：“不也，善現。諸菩薩摩訶薩所有菩提雖無行處，而諸菩薩摩訶薩要住布施、凈戒、安忍、精進、靜慮、般若波羅蜜多久修令滿，要住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空久修令滿，要住四念住、四正斷、四神足、五根、五力、七等覺支、八圣道支久修令滿，要住苦、集、滅、道圣諦久修令滿，要住四靜慮、四無量、四無色定久修令滿，要住八解脫、八勝處、九次第定、十遍處久修令滿，要住一切陀羅尼門、一切三摩地門久修令滿，要住空解脫門、無相、無愿解脫門久修令滿，要入菩薩正性離生，要住極喜地、離垢地、發光地、焰慧地、極難勝地、現前地、遠行地、不動地、善慧地、法云地久修令滿，要住五眼、六神通久修令滿，要住佛十力、四無所畏、四無礙解、大慈、大悲、大喜、大舍、十八佛不共法久修令滿，要住三十二大士相、八十隨好久修令滿，要住無忘失法、恒住舍性久修令滿，要住一切智、道相智、一切相智久修令滿，要住菩薩殊勝神通成熟有情、嚴凈佛土久修令滿，乃得無上正等菩提。善現，若菩薩摩訶薩修諸善根未極圓滿，終不能得所求無上正等菩提。 
　　“復次，善現，若菩薩摩訶薩欲得無上正等菩提，應住色本性空，應住受、想、行、識本性空；應住眼處本性空，應住耳、鼻、舌、身、意處本性空；應住色處本性空，應住聲、香、味、觸、法處本性空；應住眼界本性空，應住耳、鼻、舌、身、意界本性空；應住色界本性空，應住聲、香、味、觸、法界本性空；應住眼識界本性空，應住耳、鼻、舌、身、意識界本性空；應住眼觸本性空，應住耳、鼻、舌、身、意觸本性空；應住眼觸為緣所生諸受本性空，應住耳、鼻、舌、身、意觸為緣所生諸受本性空；應住地界本性空，應住水、火、風、空、識界本性空；應住因緣本性空，應住等無間緣、所緣緣、增上緣本性空；應住從緣所生諸法本性空；應住無明本性空，應住行、識、名色、六處、觸、受、愛、取、有、生、老死愁嘆苦憂惱本性空；應住布施波羅蜜多本性空，應住凈戒、安忍、精進、靜慮、般若波羅蜜多本性空；應住內空本性空，應住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空本性空；應住四念住本性空，應住四正斷、四神足、五根、五力、七等覺支、八圣道支本性空；應住苦圣諦本性空，應住集、滅、道圣諦本性空；應住四靜慮本性空，應住四無量、四無色定本性空；應住八解脫本性空，應住八勝處、九次第定、十遍處本性空，應住陀羅尼門本性空，應住三摩地門本性空；應住空解脫門本性空，應住無相、無愿解脫門本性空；應住極喜地本性空，應住離垢地、發光地、焰慧地、極難勝地、現前地、遠行地、不動地、善慧地、法云地本性空；應住五眼本性空，應住六神通本性空；應住佛十力本性空，應住四無所畏、四無礙解、大慈、大悲、大喜、大舍、十八佛不共法本性空；應住三十二大士相本性空，應住八十隨好本性空；應住無忘失法本性空，應住恒住舍性本性空；應住一切智本性空，應住道相智、一切相智本性空；應住預流果本性空，應住一來、不還、阿羅漢果、獨覺菩提本性空；應住一切菩薩摩訶薩行本性空，應住諸佛無上正等菩提本性空；應住一切法本性空，應住一切有情本性空，修諸功德令圓滿已，便證無上正等菩提。 
　　“善現，是諸法本性空及有情本性空，最極寂靜，無有少法能增能減、能生能滅、能斷能常、能染能凈、能得果能現觀。 
　　“善現當知，菩薩摩訶薩依世俗言說施設法故，說修般若波羅蜜多，如實了知本性空已，證得無上正等菩提，非真勝義。何以故？真勝義中無色可得，亦無受、想、行、識可得；無眼處可得，亦無耳、鼻、舌、身、意處可得；無色處可得，亦無聲、香、味、觸、法處可得；無眼界可得，亦無耳、鼻、舌、身、意界可得；無色界可得，亦無聲、香、味、觸、法界可得；無眼識界可得，亦無耳、鼻、舌、身、意識界可得；無眼觸可得，亦無耳、鼻、舌、身、意觸可得；無眼觸為緣所生諸受可得，亦無耳、鼻、舌、身、意觸為緣所生諸受可得；無地界可得，亦無水、火、風、空、識界可得；無因緣可得，亦無等無間緣、所緣緣、增上緣可得；無從緣所生諸法可得；無無明可得，亦無行、識、名色、六處、觸、受、愛、取、有、生、老死愁嘆苦憂惱可得；無布施波羅蜜多可得，亦無凈戒、安忍、精進、靜慮、般若波羅蜜多可得；無內空可得，亦無外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空可得；無四念住可得，亦無四正斷、四神足、五根、五力、七等覺支、八圣道支可得；無苦圣諦可得，亦無集、滅、道圣諦可得；無四靜慮可得，亦無四無量、四無色定可得；無八解脫可得，亦無八勝處、九次第定、十遍處可得；無陀羅尼門可得，亦無三摩地門可得；無空解脫門可得，亦無無相、無愿解脫門可得；無極喜地可得，亦無離垢地、發光地、焰慧地、極難勝地、現前地、遠行地、不動地、善慧地、法云地可得；無五眼可得，亦無六神通可得；無佛十力可得，亦無四無所畏、四無礙解、大慈、大悲、大喜、大舍、十八佛不共法可得；無三十二大士相可得，亦無八十隨好可得；無無忘失法可得，亦無恒住舍性可得；無一切智可得，亦無道相智、一切相智可得；無預流果可得，亦無一來、不還、阿羅漢果、獨覺菩提可得；無一切菩薩摩訶薩行可得，亦無諸佛無上正等菩提可得；無行菩薩摩訶薩行者可得，亦無行無上正等菩提者可得。善現，如是諸法皆依世俗言說施設，不依勝義。 
　　“善現，諸菩薩摩訶薩修行般若波羅蜜多，從初發心雖極猛利為諸有情行菩提行，而于此心都無所得，于諸有情亦無所得，于大菩提亦無所得，于佛、菩薩亦無所得。”  
　　爾時，具壽善現白佛言：“世尊，若一切法都無所有，皆不可得，云何菩薩摩訶薩行菩提行？云何能得無上菩提？” 
　　佛告善現：“于意云何？汝于先時依止斷界，斷諸煩惱得無漏根，住無間定得預流果，若一來果、若不還果、若阿羅漢果，汝于彼時頗見有情若心、若道、若諸道果有可得不？” 
　　善現答言：“不也，世尊。不也，善逝。” 
　　佛言：“善現，若汝彼時都無所得，云何言得阿羅漢果？” 
　　善現答言：“依世俗說，不依勝義。” 
　　佛告善現：“如是，如是，如汝所說。諸菩薩摩訶薩亦復如是，依世俗說行菩提行及得無上正等菩提，不依勝義。 
　　“善現，依世俗故，施設有色，施設有受、想、行、識；依世俗故，施設有眼處，施設有耳、鼻、舌、身、意處；依世俗故，施設有色處，施設有聲、香、味、觸、法處；依世俗故，施設有眼界，施設有耳、鼻、舌、身、意界；依世俗故，施設有色界，施設有聲、香、味、觸、法界；依世俗故，施設有眼識界，施設有耳、鼻、舌、身、意識界；依世俗故，施設有眼觸，施設有耳、鼻、舌、身、意觸；依世俗故，施設有眼觸為緣所生諸受，施設有耳、鼻、舌、身、意觸為緣所生諸受；依世俗故，施設有地界，施設有水、火、風、空、識界；依世俗故，施設有因緣，施設有等無間緣、所緣緣、增上緣；依世俗故，施設有從緣所生諸法；依世俗故，施設有無明，施設有行、識、名色、六處、觸、受、愛、取、有、生、老死愁嘆苦憂惱；依世俗故，施設有布施波羅蜜多，施設有凈戒、安忍、精進、靜慮、般若波羅蜜多；依世俗故，施設有內空，施設有外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；依世俗故，施設有四念住，施設有四正斷、四神足、五根、五力、七等覺支、八圣道支；依世俗故，施設有苦圣諦，施設有集、滅、道圣諦；依世俗故，施設有四靜慮，施設有四無量、四無色定；依世俗故，施設有八解脫，施設有八勝處、九次第定、十遍處；依世俗故，施設有陀羅尼門，施設有三摩地門；依世俗故，施設有空解脫門，施設有無相、無愿解脫門；依世俗故，施設有極喜地，施設有離垢地、發光地、焰慧地、極難勝地、現前地、遠行地、不動地、善慧地、法云地；依世俗故，施設有五眼，施設有六神通；依世俗故，施設有佛十力，施設有四無所畏、四無礙解、大慈、大悲、大喜、大舍、十八佛不共法；依世俗故，施設有三十二大士相，施設有八十隨好；依世俗故，施設有無忘失法，施設有恒住舍性；依世俗故，施設有一切智，施設有道相智、一切相智；依世俗故，施設有預流果，施設有一來、不還、阿羅漢果、獨覺菩提；依世俗故，施設有一切菩薩摩訶薩行，施設有諸佛無上正等菩提；依世俗故，施設有有情，施設有菩薩、諸佛世尊，不依勝義。 
　　“善現，諸菩薩摩訶薩不見有法能于無上正等菩提有增有減、有益有損，以一切法本性空故。 
　　“善現，諸菩薩摩訶薩于一切法，觀本性空尚不可得，況初發心而有可得？況修布施波羅蜜多而有可得？況修凈戒、安忍、精進、靜慮、般若波羅蜜多而有可得？況住內空而有可得？況住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而有可得？況修四念住而有可得？況修四正斷、四神足、五根、五力、七等覺支、八圣道支而有可得？況住苦圣諦而有可得？況住集、滅、道圣諦而有可得？況修四靜慮而有可得？況修四無量、四無色定而有可得？況修八解脫而有可得？況修八勝處、九次第定、十遍處而有可得？況修陀羅尼門而有可得？況修三摩地門而有可得？況修空解脫門而有可得？況修無相、無愿解脫門而有可得？況修極喜地而有可得？況修離垢地、發光地、焰慧地、極難勝地、現前地、遠行地、不動地、善慧地、法云地而有可得？況修五眼而有可得？況修六神通而有可得？況修佛十力而有可得？況修四無所畏、四無礙解、大慈、大悲、大喜、大舍、十八佛不共法而有可得？況修三十二大士相而有可得？況修八十隨好而有可得？況修無忘失法而有可得？況修恒住舍性而有可得？況修一切智而有可得？況修道相智、一切相智而有可得？況修一切菩薩摩訶薩行而有可得？況修諸佛無上正等菩提而有可得？ 
　　“善現，諸菩薩摩訶薩于所修住一切佛法若有所得，無有是處。如是，善現，諸菩薩摩訶薩修行無上正等菩提，證得無上正等菩提，饒益有情常無間斷。”  初分成熟有情品第七十一之一  
　　爾時，具壽善現白佛言：“世尊，若菩薩摩訶薩修行布施波羅蜜多，修行凈戒、安忍、精進、靜慮、般若波羅蜜多；安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；修行四念住，修行四正斷、四神足、五根、五力、七等覺支、八圣道支；安住苦圣諦，安住集、滅、道圣諦；修行四靜慮，修行四無量、四無色定；修行八解脫，修行八勝處、九次第定、十遍處；修行陀羅尼門，修行三摩地門；修行空解脫門，修行無相、無愿解脫門；修行極喜地，修行離垢地、發光地、焰慧地、極難勝地、現前地、遠行地、不動地、善慧地、法云地；修行五眼，修行六神通；修行佛十力，修行四無所畏、四無礙解、大慈、大悲、大喜、大舍、十八佛不共法；修行三十二大士相、八十隨好；修行無忘失法，修行恒住舍性；修行一切智，修行道相智、一切相智；修行一切菩薩摩訶薩行，修行諸佛無上正等菩提；修行菩薩道，若未圓滿，不能證得所求無上正等菩提。世尊，云何菩薩摩訶薩修菩薩道令得圓滿，能證無上正等菩提？” 
　　佛告善現：“若菩薩摩訶薩修行般若波羅蜜多，方便善巧修行布施波羅蜜多時，不得布施，不得能施，不得所施，不得所為，亦不遠離如是諸法而行布施波羅蜜多，是菩薩摩訶薩則能圓滿修菩薩道。善現，若菩薩摩訶薩修行般若波羅蜜多，方便善巧修行凈戒、安忍、精進、靜慮、般若波羅蜜多時，不得凈戒、安忍、精進、靜慮、般若，不得能修，不得所修，不得所為，亦不遠離如是諸法而行凈戒、安忍、精進、靜慮、般若波羅蜜多，是菩薩摩訶薩則能圓滿修菩薩道。如是，善現，諸菩薩摩訶薩修行般若波羅蜜多，方便善巧修菩薩道令得圓滿，能證無上正等菩提。 
　　“善現，若菩薩摩訶薩修行般若波羅蜜多，方便善巧安住內空時，不得內空，不得能住，不得所住，不得所為，亦不遠離如是諸法而住內空，是菩薩摩訶薩則能圓滿修菩薩道。善現，若菩薩摩訶薩修行般若波羅蜜多，方便善巧安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空時，不得外空乃至無性自性空，不得能住，不得所住，不得所為，亦不遠離如是諸法而住外空乃至無性自性空，是菩薩摩訶薩則能圓滿修菩薩道。如是，善現，諸菩薩摩訶薩修行般若波羅蜜多，方便善巧修菩薩道令得圓滿，能證無上正等菩提。 
　　“善現，若菩薩摩訶薩修行般若波羅蜜多，方便善巧修行四念住時，不得四念住，不得能修，不得所修，不得所為，亦不遠離如是諸法而修四念住，是菩薩摩訶薩則能圓滿修菩薩道。善現，若菩薩摩訶薩修行般若波羅蜜多，方便善巧修行四正斷、四神足、五根、五力、七等覺支、八圣道支時，不得四正斷乃至八圣道支，不得能修，不得所修，不得所為，亦不遠離如是諸法而修四正斷乃至八圣道支，是菩薩摩訶薩則能圓滿修菩薩道。如是，善現，諸菩薩摩訶薩修行般若波羅蜜多，方便善巧修菩薩道令得圓滿，能證無上正等菩提。 
   
 上一部：乾隆大藏經·大乘般若部·大般若波羅蜜多經六百卷（第三百七十一卷～第三百八十卷）  下一部：乾隆大藏經·大乘般若部·大般若波羅蜜多經六百卷（第三百九十一卷～第四百卷）   
 
   
   
乾隆大藏經·大乘般若部·大般若波羅蜜多經        
    