    第0001-40部～大般若波羅蜜多經六百卷（第三百九十一卷～第四百卷）           
    
     大乘般若部·第0001部    大般若波羅蜜多經六百卷（第三百九十一卷～第四百卷）    唐三藏法師玄奘奉詔譯       
  

大般若波羅蜜多經卷第三百九十一 初分成熟有情品第七十一之二  
　　“善現，若菩薩摩訶薩修行般若波羅蜜多，方便善巧安住苦圣諦時，不得苦圣諦，不得能住，不得所住，不得所為，亦不遠離如是諸法而住苦圣諦，是菩薩摩訶薩則能圓滿修菩薩道。善現，若菩薩摩訶薩修行般若波羅蜜多，方便善巧安住集、滅、道圣諦時，不得集、滅、道圣諦，不得能住，不得所住，不得所為，亦不遠離如是諸法而住集、滅、道圣諦，是菩薩摩訶薩則能圓滿修菩薩道。如是，善現，諸菩薩摩訶薩修行般若波羅蜜多，方便善巧修菩薩道令得圓滿，能證無上正等菩提。 
　　“善現，若菩薩摩訶薩修行般若波羅蜜多，方便善巧修行四靜慮時，不得四靜慮，不得能修，不得所修，不得所為，亦不遠離如是諸法而修四靜慮，是菩薩摩訶薩則能圓滿修菩薩道。善現，若菩薩摩訶薩修行般若波羅蜜多，方便善巧修行四無量、四無色定時，不得四無量、四無色定，不得能修，不得所修，不得所為，亦不遠離如是諸法而修四無量、四無色定，是菩薩摩訶薩則能圓滿修菩薩道。如是，善現，諸菩薩摩訶薩修行般若波羅蜜多，方便善巧修菩薩道令得圓滿，能證無上正等菩提。 
　　“善現，若菩薩摩訶薩修行般若波羅蜜多，方便善巧修行八解脫時，不得八解脫，不得能修，不得所修，不得所為，亦不遠離如是諸法而修八解脫，是菩薩摩訶薩則能圓滿修菩薩道。善現，若菩薩摩訶薩修行般若波羅蜜多，方便善巧修行八勝處、九次第定、十遍處時，不得八勝處、九次第定、十遍處，不得能修，不得所修，不得所為，亦不遠離如是諸法而修八勝處、九次第定、十遍處，是菩薩摩訶薩則能圓滿修菩薩道。如是，善現，諸菩薩摩訶薩修行般若波羅蜜多，方便善巧修菩薩道令得圓滿，能證無上正等菩提。 
　　“善現，若菩薩摩訶薩修行般若波羅蜜多，方便善巧修行一切陀羅尼門時，不得一切陀羅尼門，不得能修，不得所修，不得所為，亦不遠離如是諸法而修一切陀羅尼門，是菩薩摩訶薩則能圓滿修菩薩道。善現，若菩薩摩訶薩修行般若波羅蜜多，方便善巧修行一切三摩地門時，不得一切三摩地門，不得能修，不得所修，不得所為，亦不遠離如是諸法而修一切三摩地門，是菩薩摩訶薩則能圓滿修菩薩道。如是，善現，諸菩薩摩訶薩修行般若波羅蜜多，方便善巧修菩薩道令得圓滿，能證無上正等菩提。 
　　“善現，若菩薩摩訶薩修行般若波羅蜜多，方便善巧修行空解脫門時，不得空解脫門，不得能修，不得所修，不得所為，亦不遠離如是諸法而修空解脫門，是菩薩摩訶薩則能圓滿修菩薩道。善現，若菩薩摩訶薩修行般若波羅蜜多，方便善巧修行無相、無愿解脫門時，不得無相、無愿解脫門，不得能修，不得所修，不得所為，亦不遠離如是諸法而修無相、無愿解脫門，是菩薩摩訶薩則能圓滿修菩薩道。如是，善現，諸菩薩摩訶薩修行般若波羅蜜多，方便善巧修菩薩道令得圓滿，能證無上正等菩提。 
　　“善現，若菩薩摩訶薩修行般若波羅蜜多，方便善巧修行極喜地時，不得極喜地，不得能修，不得所修，不得所為，亦不遠離如是諸法而修極喜地，是菩薩摩訶薩則能圓滿修菩薩道。善現，若菩薩摩訶薩修行般若波羅蜜多，方便善巧修行離垢地、發光地、焰慧地、極難勝地、現前地、遠行地、不動地、善慧地、法云地時，不得離垢地乃至法云地，不得能修，不得所修，不得所為，亦不遠離如是諸法而修離垢地乃至法云地，是菩薩摩訶薩則能圓滿修菩薩道。如是，善現，諸菩薩摩訶薩修行般若波羅蜜多，方便善巧修菩薩道令得圓滿，能證無上正等菩提。 
　　“善現，若菩薩摩訶薩修行般若波羅蜜多，方便善巧修行五眼時，不得五眼，不得能修，不得所修，不得所為，亦不遠離如是諸法而修五眼，是菩薩摩訶薩則能圓滿修菩薩道。善現，若菩薩摩訶薩修行般若波羅蜜多，方便善巧修行六神通時，不得六神通，不得能修，不得所修，不得所為，亦不遠離如是諸法而修六神通，是菩薩摩訶薩則能圓滿修菩薩道。如是，善現，諸菩薩摩訶薩修行般若波羅蜜多，方便善巧修菩薩道令得圓滿，能證無上正等菩提。 
　　“善現，若菩薩摩訶薩修行般若波羅蜜多，方便善巧修行佛十力時，不得佛十力，不得能修，不得所修，不得所為，亦不遠離如是諸法而修佛十力，是菩薩摩訶薩則能圓滿修菩薩道。善現，若菩薩摩訶薩修行般若波羅蜜多，方便善巧修行四無所畏、四無礙解、大慈、大悲、大喜、大舍、十八佛不共法時，不得四無所畏乃至十八佛不共法，不得能修，不得所修，不得所為，亦不遠離如是諸法而修四無所畏乃至十八佛不共法，是菩薩摩訶薩則能圓滿修菩薩道。如是，善現，諸菩薩摩訶薩修行般若波羅蜜多，方便善巧修菩薩道令得圓滿，能證無上正等菩提。 
　　“善現，若菩薩摩訶薩修行般若波羅蜜多，方便善巧修行三十二大士相時，不得三十二大士相，不得能修，不得所修，不得所為，亦不遠離如是諸法而修三十二大士相，是菩薩摩訶薩則能圓滿修菩薩道。善現，若菩薩摩訶薩修行般若波羅蜜多，方便善巧修行八十隨好時，不得八十隨好，不得能修，不得所修，不得所為，亦不遠離如是諸法而修八十隨好，是菩薩摩訶薩則能圓滿修菩薩道。如是，善現，諸菩薩摩訶薩修行般若波羅蜜多，方便善巧修菩薩道令得圓滿，能證無上正等菩提。 
　　“善現，若菩薩摩訶薩修行般若波羅蜜多，方便善巧修行無忘失法時，不得無忘失法，不得能修，不得所修，不得所為，亦不遠離如是諸法而修無忘失法，是菩薩摩訶薩則能圓滿修菩薩道。善現，若菩薩摩訶薩修行般若波羅蜜多，方便善巧修行恒住舍性時，不得恒住舍性，不得能修，不得所修，不得所為，亦不遠離如是諸法而修恒住舍性，是菩薩摩訶薩則能圓滿修菩薩道。如是，善現，諸菩薩摩訶薩修行般若波羅蜜多，方便善巧修菩薩道令得圓滿，能證無上正等菩提。 
　　“善現，若菩薩摩訶薩修行般若波羅蜜多，方便善巧修行一切智時，不得一切智，不得能修，不得所修，不得所為，亦不遠離如是諸法而修一切智，是菩薩摩訶薩則能圓滿修菩薩道。善現，若菩薩摩訶薩修行般若波羅蜜多，方便善巧修行道相智、一切相智時，不得道相智、一切相智，不得能修，不得所修，不得所為，亦不遠離如是諸法而修道相智、一切相智，是菩薩摩訶薩則能圓滿修菩薩道。如是，善現，諸菩薩摩訶薩修行般若波羅蜜多，方便善巧修菩薩道令得圓滿，能證無上正等菩提。 
　　“善現，若菩薩摩訶薩修行般若波羅蜜多，方便善巧修行一切菩薩摩訶薩行時，不得一切菩薩摩訶薩行，不得能修，不得所修，不得所為，亦不遠離如是諸法而修一切菩薩摩訶薩行，是菩薩摩訶薩則能圓滿修菩薩道。善現，若菩薩摩訶薩修行般若波羅蜜多，方便善巧修行諸佛無上正等菩提時，不得無上正等菩提，不得能修，不得所修，不得所為，亦不遠離如是諸法而修諸佛無上正等菩提，是菩薩摩訶薩則能圓滿修菩薩道。如是，善現，諸菩薩摩訶薩修行般若波羅蜜多，方便善巧修菩薩道令得圓滿，能證無上正等菩提。”  
　　爾時，具壽舍利子白佛言：“世尊，云何菩薩摩訶薩修行般若波羅蜜多時，勇猛正勤修菩提道？” 
　　佛言：“舍利子，若菩薩摩訶薩修行般若波羅蜜多時方便善巧，不和合色，不離散色；不和合受、想、行、識，不離散受、想、行、識。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合眼處，不離散眼處；不和合耳、鼻、舌、身、意處，不離散耳、鼻、舌、身、意處。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合色處，不離散色處；不和合聲、香、味、觸、法處，不離散聲、香、味、觸、法處。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合眼界，不離散眼界；不和合耳、鼻、舌、身、意界，不離散耳、鼻、舌、身、意界。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合色界，不離散色界；不和合聲、香、味、觸、法界，不離散聲、香、味、觸、法界。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合眼識界，不離散眼識界；不和合耳、鼻、舌、身、意識界，不離散耳、鼻、舌、身、意識界。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合眼觸，不離散眼觸；不和合耳、鼻、舌、身、意觸，不離散耳、鼻、舌、身、意觸。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合眼觸為緣所生諸受，不離散眼觸為緣所生諸受；不和合耳、鼻、舌、身、意觸為緣所生諸受，不離散耳、鼻、舌、身、意觸為緣所生諸受。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合地界，不離散地界；不和合水、火、風、空、識界，不離散水、火、風、空、識界。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合因緣，不離散因緣；不和合等無間緣、所緣緣、增上緣，不離散等無間緣、所緣緣、增上緣。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合從緣所生諸法，不離散從緣所生諸法。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合無明，不離散無明；不和合行、識、名色、六處、觸、受、愛、取、有、生、老死愁嘆苦憂惱，不離散行乃至老死愁嘆苦憂惱。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合布施波羅蜜多，不離散布施波羅蜜多；不和合凈戒、安忍、精進、靜慮、般若波羅蜜多，不離散凈戒、安忍、精進、靜慮、般若波羅蜜多。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合內空，不離散內空；不和合外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，不離散外空乃至無性自性空。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合四念住，不離散四念住；不和合四正斷、四神足、五根、五力、七等覺支、八圣道支，不離散四正斷乃至八圣道支。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合苦圣諦，不離散苦圣諦；不和合集、滅、道圣諦，不離散集、滅、道圣諦。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合四靜慮，不離散四靜慮；不和合四無量、四無色定，不離散四無量、四無色定。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合八解脫，不離散八解脫；不和合八勝處、九次第定、十遍處，不離散八勝處、九次第定、十遍處。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合陀羅尼門，不離散陀羅尼門；不和合三摩地門，不離散三摩地門。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合空解脫門，不離散空解脫門；不和合無相、無愿解脫門，不離散無相、無愿解脫門。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合極喜地，不離散極喜地；不和合離垢地、發光地、焰慧地、極難勝地、現前地、遠行地、不動地、善慧地、法云地，不離散離垢地乃至法云地。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合五眼，不離散五眼；不和合六神通，不離散六神通。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合佛十力，不離散佛十力；不和合四無所畏、四無礙解、大慈、大悲、大喜、大舍、十八佛不共法，不離散四無所畏乃至十八佛不共法。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合三十二大士相，不離散三十二大士相；不和合八十隨好，不離散八十隨好。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合無忘失法，不離散無忘失法；不和合恒住舍性，不離散恒住舍性。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合一切智，不離散一切智；不和合道相智、一切相智，不離散道相智、一切相智。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合預流果，不離散預流果；不和合一來、不還、阿羅漢果、獨覺菩提，不離散一來、不還、阿羅漢果、獨覺菩提。何以故？如是諸法皆無自性可合、離故。 
　　“舍利子，若菩薩摩訶薩修行般若波羅蜜多時方便善巧，不和合一切菩薩摩訶薩行，不離散一切菩薩摩訶薩行；不和合諸佛無上正等菩提，不離散諸佛無上正等菩提。何以故？如是諸法皆無自性可合、離故。 
　　“如是，舍利子，菩薩摩訶薩修行般若波羅蜜多，勇猛正勤修菩提道。”  
　　爾時，具壽舍利子復白佛言：“世尊，若一切法都無自性可合、離者，云何菩薩摩訶薩引發般若波羅蜜多，諸菩薩摩訶薩于中修學？世尊，若菩薩摩訶薩不學般若波羅蜜多，終不能得所求無上正等菩提。” 
　　佛告舍利子：“如是，如是，如汝所說，若菩薩摩訶薩不學般若波羅蜜多，終不能得所求無上正等菩提。舍利子，諸菩薩摩訶薩要學般若波羅蜜多，乃能證得所求無上正等菩提。舍利子，諸菩薩摩訶薩所求無上正等菩提，要有方便善巧乃能證得，非無方便善巧而可證得。 
　　“舍利子，諸菩薩摩訶薩修行般若波羅蜜多時，若見有法自性可得則應可取，不見有法自性可得當何所取？所謂不取此是般若波羅蜜多，此是靜慮波羅蜜多，此是精進波羅蜜多，此是安忍波羅蜜多，此是凈戒波羅蜜多，此是布施波羅蜜多；此是色，此是受、想、行、識；此是眼處，此是耳、鼻、舌、身、意處；此是色處，此是聲、香、味、觸、法處；此是眼界，此是耳、鼻、舌、身、意界；此是色界，此是聲、香、味、觸、法界；此是眼識界，此是耳、鼻、舌、身、意識界；此是眼觸，此是耳、鼻、舌、身、意觸；此是眼觸為緣所生諸受，此是耳、鼻、舌、身、意觸為緣所生諸受；此是地界，此是水、火、風、空、識界；此是因緣，此是等無間緣、所緣緣、增上緣；此是從緣所生諸法；此是無明，此是行、識、名色、六處、觸、受、愛、取、有、生、老死愁嘆苦憂惱；此是內空，此是外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；此是四念住，此是四正斷、四神足、五根、五力、七等覺支、八圣道支；此是苦圣諦，此是集、滅、道圣諦；此是四靜慮，此是四無量、四無色定；此是八解脫，此是八勝處、九次第定、十遍處；此是陀羅尼門，此是三摩地門；此是空解脫門，此是無相、無愿解脫門；此是極喜地，此是離垢地、發光地、焰慧地、極難勝地、現前地、遠行地、不動地、善慧地、法云地；此是五眼，此是六神通；此是佛十力，此是四無所畏、四無礙解、大慈、大悲、大喜、大舍、十八佛不共法；此是三十二大士相，此是八十隨好；此是無忘失法，此是恒住舍性；此是一切智，此是道相智、一切相智；此是預流果，此是一來、不還、阿羅漢果、獨覺菩提；此是一切菩薩摩訶薩行，此是諸佛無上正等菩提；此是異生，此是聲聞，此是獨覺，此是菩薩，此是如來。 
　　“舍利子，菩薩摩訶薩修行般若波羅蜜多，如實了知一切法性皆不可取，所謂般若波羅蜜多不可取，靜慮波羅蜜多不可取，精進波羅蜜多不可取，安忍波羅蜜多不可取，凈戒波羅蜜多不可取，布施波羅蜜多不可取；色不可取，受、想、行、識不可取；眼處不可取，耳、鼻、舌、身、意處不可取；色處不可取，聲、香、味、觸、法處不可取；眼界不可取，耳、鼻、舌、身、意界不可取；色界不可取，聲、香、味、觸、法界不可取；眼識界不可取，耳、鼻、舌、身、意識界不可取；眼觸不可取，耳、鼻、舌、身、意觸不可取；眼觸為緣所生諸受不可取，耳、鼻、舌、身、意觸為緣所生諸受不可取；地界不可取，水、火、風、空、識界不可取；因緣不可取，等無間緣、所緣緣、增上緣不可取；從緣所生諸法不可取；無明不可取，行、識、名色、六處、觸、受、愛、取、有、生、老死愁嘆苦憂惱不可取；內空不可取，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不可取；四念住不可取，四正斷、四神足、五根、五力、七等覺支、八圣道支不可取；苦圣諦不可取，集、滅、道圣諦不可取；四靜慮不可取，四無量、四無色定不可取；八解脫不可取，八勝處、九次第定、十遍處不可取；陀羅尼門不可取，三摩地門不可取；空解脫門不可取，無相、無愿解脫門不可取；極喜地不可取，離垢地、發光地、焰慧地、極難勝地、現前地、遠行地、不動地、善慧地、法云地不可取；五眼不可取，六神通不可取；佛十力不可取，四無所畏、四無礙解、大慈、大悲、大喜、大舍、十八佛不共法不可取；三十二大士相不可取，八十隨好不可取，無忘失法不可取，恒住舍性不可取；一切智不可取，道相智、一切相智不可取；預流果不可取，一來、不還、阿羅漢果、獨覺菩提不可取；一切菩薩摩訶薩行不可取，諸佛無上正等菩提不可取；一切異生不可取，一切聲聞不可取，一切獨覺不可取，一切菩薩摩訶薩不可取，一切如來不可取。 
　　“舍利子，是不可取波羅蜜多即是無障波羅蜜多，如是無障波羅蜜多即是般若波羅蜜多，諸菩薩摩訶薩應于中學。舍利子，諸菩薩摩訶薩于中學時尚不得學，況得無上正等菩提？況得般若波羅蜜多？況得菩薩法？況得諸佛法？況得獨覺法？況得聲聞法？況得異生法？何以故？舍利子，無少法有自性，于如是無性為自性法中，何等是異生法？何等是預流法？何等是一來法？何等是不還法？何等是阿羅漢法？何等是獨覺法？何等是菩薩法？何等是如來法？舍利子，如是諸法既不可得，依何等法可施設有補特伽羅？補特伽羅既不可得，云何可說此是異生，此是預流，此是一來，此是不還，此是阿羅漢，此是獨覺，此是菩薩摩訶薩，此是如來、應、正等覺？”  
　　時，舍利子白佛言：“世尊，若一切法皆無自性、都非實有，依何等事而可了知此是異生，此是異生法；此是預流，此是預流法；此是一來，此是一來法；此是不還，此是不還法；此是阿羅漢，此是阿羅漢法；此是獨覺，此是獨覺法；此是菩薩摩訶薩，此是菩薩摩訶薩法；此是如來、應、正等覺，此是如來、應、正等覺法？” 
　　佛告舍利子：“于汝意云何？為實有色，實有受、想、行、識，如諸愚夫異生執不？” 
　　舍利子言：“不也，世尊。不也，善逝。但由顛倒愚夫異生有如是執。” 
　　“舍利子，為實有眼處，實有耳、鼻、舌、身、意處，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有色處，實有聲、香、味、觸、法處，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有眼界，實有耳、鼻、舌、身、意界，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有色界，實有聲、香、味、觸、法界，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有眼識界，實有耳、鼻、舌、身、意識界，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有眼觸，實有耳、鼻、舌、身、意觸，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有眼觸為緣所生諸受，實有耳、鼻、舌、身、意觸為緣所生諸受，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有地界，實有水、火、風、空、識界，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有因緣，實有等無間緣、所緣緣、增上緣，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有從緣所生諸法，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有無明，實有行、識、名色、六處、觸、受、愛、取、有、生、老死愁嘆苦憂惱，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有布施波羅蜜多，實有凈戒、安忍、精進、靜慮、般若波羅蜜多，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有內空，實有外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有四念住，實有四正斷、四神足、五根、五力、七等覺支、八圣道支，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有苦圣諦，實有集、滅、道圣諦，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有四靜慮，實有四無量、四無色定，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有八解脫，實有八勝處、九次第定、十遍處，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有陀羅尼門，實有三摩地門，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有空解脫門，實有無相、無愿解脫門，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有極喜地，實有離垢地、發光地、焰慧地、極難勝地、現前地、遠行地、不動地、善慧地、法云地，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有五眼，實有六神通，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有佛十力，實有四無所畏、四無礙解、大慈、大悲、大喜、大舍、十八佛不共法，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有三十二大士相，實有八十隨好，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有無忘失法，實有恒住舍性，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有一切智，實有道相智、一切相智，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有預流果，實有一來、不還、阿羅漢果、獨覺菩提，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有一切菩薩摩訶薩行，實有諸佛無上正等菩提，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　“舍利子，為實有異生，實有預流、一來、不還、阿羅漢、獨覺、菩薩摩訶薩、如來應正等覺，如諸愚夫異生執不？” 
　　“不也，世尊。不也，善逝。但由顛倒愚夫異生有如是執。” 
　　佛言：“舍利子，諸菩薩摩訶薩修行般若波羅蜜多方便善巧，雖觀諸法皆無自性、都非實有，而依世俗發趣無上正等菩提，為諸有情種種宣說，令得正解遠離顛倒。”  
大般若波羅蜜多經卷第三百九十二 初分成熟有情品第七十一之三  
　　具壽舍利子白佛言：“世尊，云何菩薩摩訶薩修行般若波羅蜜多時方便善巧，由此方便善巧力故，雖觀諸法皆無自性、都非實有，而依世俗發趣無上正等菩提，為諸有情種種宣說，令得正解遠離顛倒？” 
　　佛告舍利子：“諸菩薩摩訶薩修行般若波羅蜜多時方便善巧者，謂都不見有少實法可于中住，由于中住而有掛礙，由掛礙故而有退沒，由退沒故心便劣弱，心劣弱故便生懈怠。 
　　“舍利子，以一切法都無實事，無我、我所，皆以無性而為自性，本性空寂、自相空寂，唯有一切愚夫異生迷謬顛倒，執著色蘊，執著受、想、行、識蘊；執著眼處，執著耳、鼻、舌、身、意處；執著色處，執著聲、香、味、觸、法處；執著眼界，執著耳、鼻、舌、身、意界；執著色界，執著聲、香、味、觸、法界；執著眼識界，執著耳、鼻、舌、身、意識界；執著眼觸，執著耳、鼻、舌、身、意觸；執著眼觸為緣所生諸受，執著耳、鼻、舌、身、意觸為緣所生諸受；執著地界，執著水、火、風、空、識界；執著因緣，執著等無間緣、所緣緣、增上緣；執著從緣所生諸法；執著無明，執著行、識、名色、六處、觸、受、愛、取、有、生、老死愁嘆苦憂惱；執著布施波羅蜜多，執著凈戒、安忍、精進、靜慮、般若波羅蜜多；執著內空，執著外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；執著四念住，執著四正斷、四神足、五根、五力、七等覺支、八圣道支；執著苦圣諦，執著集、滅、道圣諦；執著四靜慮，執著四無量、四無色定；執著八解脫，執著八勝處、九次第定、十遍處；執著陀羅尼門，執著三摩地門；執著空解脫門，執著無相、無愿解脫門；執著極喜地，執著離垢地、發光地、焰慧地、極難勝地、現前地、遠行地、不動地、善慧地、法云地；執著五眼，執著六神通；執著佛十力，執著四無所畏、四無礙解、大慈、大悲、大喜、大舍、十八佛不共法；執著三十二大士相，執著八十隨好；執著無忘失法，執著恒住舍性；執著一切智，執著道相智、一切相智；執著預流果，執著一來、不還、阿羅漢果、獨覺菩提；執著一切菩薩摩訶薩行，執著諸佛無上正等菩提；執著異生，執著預流、一來、不還、阿羅漢、獨覺、菩薩摩訶薩、如來應正等覺。 
　　“舍利子，由是因緣，諸菩薩摩訶薩觀一切法都無實事，無我、我所，皆以無性而為自性，本性空寂、自相空寂，修行般若波羅蜜多，自性如幻師為有情說法，謂慳貪者為說布施，令修布施波羅蜜多；若破戒者為說凈戒，令修凈戒波羅蜜多；若瞋忿者為說安忍，令修安忍波羅蜜多；若懈怠者為說精進，令修精進波羅蜜多；若散亂者為說靜慮，令修靜慮波羅蜜多；若愚癡者為說般若，令修般若波羅蜜多。 
　　“舍利子，是菩薩摩訶薩安立有情，令住布施、凈戒、安忍、精進、靜慮、般若波羅蜜多已，復為宣說能出生死殊勝圣法。諸有情類依之修學，或得預流果，或得一來果，或得不還果，或得阿羅漢果，或得獨覺菩提，或入菩薩摩訶薩位，或得無上正等菩提。”  
　　爾時，舍利子白佛言：“世尊，諸菩薩摩訶薩修行般若波羅蜜多時，云何不名有所得者？謂諸有情實無所有，而令安住布施、凈戒、安忍、精進、靜慮、般若波羅蜜多，復為宣說能出生死殊勝圣法，或令得預流果，或令得一來、不還、阿羅漢果、獨覺菩提，或令入菩薩摩訶薩位，或令得無上正等菩提。” 
　　佛告舍利子：“諸菩薩摩訶薩修行般若波羅蜜多時，于諸有情非有所得。何以故？舍利子，是菩薩摩訶薩修行般若波羅蜜多時，不見有情少實可得，唯有世俗假說有情。舍利子，是菩薩摩訶薩修行般若波羅蜜多時，安住二諦為諸有情宣說正法。何謂二諦？謂世俗諦及勝義諦。舍利子，雖二諦中有情不可得，有情施設亦不可得，而諸菩薩摩訶薩修行般若波羅蜜多，方便善巧為諸有情宣說法要，諸有情類聞是法已，于現法中尚不得我，何況當得所求果證？如是，舍利子，菩薩摩訶薩修行般若波羅蜜多，方便善巧雖為有情宣說正法，令修正行得所證果，而心于彼都無所得。” 
　　具壽舍利子白佛言：“世尊，此諸菩薩摩訶薩是真菩薩摩訶薩，雖于諸法不得一性，不得異性，不得總性，不得別性，而擐如是大功德鎧。由擐如是大功德鎧，不現欲界，不現色界，不現無色界，不現有為界，不現無為界。雖化有情令脫三界，而于有情都無所得，亦復不得有情施設。有情施設不可得故無縛無解，無縛解故無染無凈，無染凈故諸趣差別不可了知，諸趣差別不可了知故無業無煩惱，無業煩惱故亦無異熟果。既無異熟果，如何得有我及有情流轉諸趣現于三界種種差別？” 
　　佛告舍利子：“如是，如是，如汝所說。舍利子，若有情類先有后無，菩薩、如來應有過失，若諸趣生死先有后無，則菩薩、如來亦有過失。先無后有理亦不然。 
　　“是故，舍利子，如來出世、若不出世，法相常住終無改轉，以一切法法性、法界、法住、法定、真如、實際、不虛妄性、不變異性猶如虛空，此中尚無我、無有情、無命者、無生者、無養者、無士夫、無補特伽羅、無意生、無儒童、無作者、無使作者、無起者、無使起者、無受者、無使受者、無知者、無使知者、無見者、無使見者，況當有色，有受、想、行、識？有眼處，有耳、鼻、舌、身、意處？有色處，有聲、香、味、觸、法處？有眼界，有耳、鼻、舌、身、意界？有色界，有聲、香、味、觸、法界？有眼識界，有耳、鼻、舌、身、意識界？有眼觸，有耳、鼻、舌、身、意觸？有眼觸為緣所生諸受，有耳、鼻、舌、身、意觸為緣所生諸受？有地界，有水、火、風、空、識界？有諸緣起，有緣生法，有緣起支？既無如是所說諸法，云何當有諸趣生死？諸趣生死既不可得，云何當有成熟有情令其解脫？唯依世俗假說為有。 
　　“舍利子，以如是法自性皆空，諸菩薩摩訶薩從過去佛如實聞已，為脫有情顛倒執著，發趣無上正等菩提，于發趣時不作是念：‘我于此法已得當得，令彼有情已度當度所執著處生死眾苦。’ 
　　“舍利子，是菩薩摩訶薩為脫有情顛倒執著，擐功德鎧大誓莊嚴，勇猛正勤無所顧吝，不退無上正等菩提，常于菩提不起猶豫，謂：‘我當證、不當證耶？’恒作是思：‘我必當證所求無上正等菩提，作諸有情真實饒益，謂令解脫迷謬顛倒諸趣往來受生死苦。’舍利子，是菩薩摩訶薩雖脫有情迷謬顛倒諸趣生死而無所得，但依世俗說有是事。 
　　“舍利子，如巧幻師或彼弟子，用帝網術化作無量百千俱胝諸有情類，復化種種上妙飲食與化有情皆令飽滿，作是事已歡喜唱言：‘我已獲得廣大福聚。’舍利子，于汝意云何？如是幻師或彼弟子，實令有情得飽滿不？” 
　　舍利子言：“不也，世尊。不也，善逝。” 
　　佛告舍利子：“菩薩摩訶薩亦復如是，從初發心為欲度脫諸有情故，修行布施波羅蜜多，修行凈戒、安忍、精進、靜慮、般若波羅蜜多；安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；修行四念住，修行四正斷、四神足、五根、五力、七等覺支、八圣道支；安住苦圣諦，安住集、滅、道圣諦；修行四靜慮，修行四無量、四無色定；修行八解脫，修行八勝處、九次第定、十遍處；修行陀羅尼門，修行三摩地門；修行空解脫門，修行無相、無愿解脫門；修行極喜地，修行離垢地、發光地、焰慧地、極難勝地、現前地、遠行地、不動地、善慧地、法云地；修行五眼，修行六神通；修行佛十力，修行四無所畏、四無礙解、大慈、大悲、大喜、大舍、十八佛不共法；修行三十二大士相，修行八十隨好；修行無忘失法，修行恒住舍性；修行一切智，修行道相智、一切相智；圓滿菩薩摩訶薩大菩提道，成熟有情、嚴凈佛土。 
　　“舍利子，諸菩薩摩訶薩雖作是事，而于有情及一切法都無所得，不作是念：‘我以此法調伏如是諸有情類。’”  
　　爾時，具壽善現白佛言：“世尊，何謂菩薩摩訶薩大菩提道？諸菩薩摩訶薩修行此道，方便善巧成熟有情、嚴凈佛土？” 
　　佛告善現：“諸菩薩摩訶薩從初發心，所行布施波羅蜜多，所行凈戒、安忍、精進、靜慮、般若波羅蜜多；所行內空，所行外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；所行四念住，所行四正斷、四神足、五根、五力、七等覺支、八圣道支；所行苦圣諦，所行集、滅、道圣諦；所行四靜慮，所行四無量、四無色定；所行八解脫，所行八勝處、九次第定、十遍處；所行陀羅尼門，所行三摩地門；所行空解脫門，所行無相、無愿解脫門；所行極喜地，所行離垢地、發光地、焰慧地、極難勝地、現前地、遠行地、不動地、善慧地、法云地；所行五眼，所行六神通；所行佛十力，所行四無所畏、四無礙解、大慈、大悲、大喜、大舍、十八佛不共法；所行無忘失法，所行恒住舍性；所行一切智，所行道相智、一切相智，及余無量無邊佛法，皆是菩薩摩訶薩大菩提道。諸菩薩摩訶薩修行此道，方便善巧成熟有情、嚴凈佛土，而無有情、佛土等想。” 
　　具壽善現白佛言：“世尊，云何菩薩摩訶薩修行布施波羅蜜多，方便善巧成熟有情？” 
　　佛告善現：“有菩薩摩訶薩修行布施波羅蜜多時方便善巧，自行布施亦勸他行布施，殷勤教授教誡彼言：‘諸善男子，勿著布施，若著布施當更受身，若更受身由斯展轉，當受無量猛利大苦。諸善男子，勝義諦中都無布施，亦無施者，亦無受者，亦無施物，亦無施果，如是諸法皆本性空，本性空中無法可取，諸法空性亦不可取。’如是，善現，諸菩薩摩訶薩修行布施波羅蜜多時，雖于有情自行于施亦勸他施，而于布施、施者、受者、施物、施果皆無所得，如是布施波羅蜜多名無所得波羅蜜多。是菩薩摩訶薩于此諸法無所得時，方便善巧能化有情，得預流果、或一來果、或不還果、或阿羅漢果、或獨覺菩提，或趣無上正等菩提。如是，善現，諸菩薩摩訶薩修行布施波羅蜜多時，依布施法成熟有情令獲利樂。 
　　“善現，是菩薩摩訶薩自行布施波羅蜜多，亦勸他行布施波羅蜜多，無倒稱揚行布施波羅蜜多法，歡喜贊嘆行布施波羅蜜多者。善現，是菩薩摩訶薩修行如是大布施已，或生剎帝利大族眾同分中，或生婆羅門大族眾同分中，或生長者大族眾同分中，或生居士大族眾同分中，或作小王于小國土富貴自在，或作大王于大國土富貴自在，或作輪王于四洲界富貴自在。 
　　“善現，是菩薩摩訶薩生如是等諸尊貴處，以四攝事攝諸有情。何等為四？一者、布施；二者、愛語；三者、利行；四者、同事。是菩薩摩訶薩以四攝事攝有情時，先教有情安住布施，由是漸次令住凈戒、安忍、精進、靜慮、般若，復令安住四靜慮、四無量、四無色定，復令安住四念住、四正斷、四神足、五根、五力、七等覺支、八圣道支，復令安住空三摩地、無相三摩地、無愿三摩地。是菩薩摩訶薩令諸有情住如是等諸善法已，或令趣入正性離生，得預流果，得一來果，得不還果，得阿羅漢果；或令趣入正性離生，漸次證得獨覺菩提；或令趣入正性離生，漸次修學諸菩薩地，速趣無上正等菩提。復告彼言：‘諸善男子，當發大愿速趣無上正等菩提，作諸有情利益安樂。諸有情類所著諸法都無自性，但由顛倒虛妄分別謂之為有，是故汝等常當精勤，自斷顛倒亦應教他令斷顛倒，自脫生死亦應教他令脫生死，自獲大利亦應教他令獲大利。’ 
　　“善現，諸菩薩摩訶薩常應如是修行布施波羅蜜多，由此布施波羅蜜多，從初發心乃至究竟不墮惡趣，為欲饒益諸有情故，多生人趣作轉輪王。所以者何？隨種勢力獲如是果，謂彼菩薩作輪王時，見乞者來便作是念：‘我為何事流轉生死作轉輪王，豈我不為利樂有情住生死中，受斯勝果不由余事？’作是念已，告乞者言：‘隨汝所須皆當施與，汝取物時如取己物勿作他想。所以者何？我為汝等得利樂故而受此身積集財物，故此財物是汝等有，隨汝自取，若自受用，若轉施他，莫有疑難。’是菩薩摩訶薩如是憐愍諸有情時，無緣大悲速得圓滿。由此大悲速圓滿故，雖常利樂無量有情，而于有情都無所得，亦復不得所獲勝果，能如實知：‘但由假想世俗言說，施設利樂諸有情事。’又如實知：‘所施設事皆如谷響，雖現似有而無真實。’由此于法都無所取。 
　　“善現，諸菩薩摩訶薩常應如是修行布施波羅蜜多，謂于有情都無所吝，乃至能施自身骨肉，況不能舍諸外資具？謂諸資具攝受有情，令速解脫生老病死。”  
　　時，具壽善現白佛言：“世尊，何等資具攝諸有情，令速解脫生老病死？” 
　　佛告善現：“所謂布施波羅蜜多資具，若凈戒、安忍、精進、靜慮、般若波羅蜜多資具；若內空資具，若外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空資具；若四念住資具，若四正斷、四神足、五根、五力、七等覺支、八圣道支資具；若苦圣諦資具，若集、滅、道圣諦資具；若四靜慮資具，若四無量、四無色定資具；若八解脫資具，若八勝處、九次第定、十遍處資具；若陀羅尼門資具，若三摩地門資具；若空解脫門資具，若無相、無愿解脫門資具；若極喜地資具，若離垢地、發光地、焰慧地、極難勝地、現前地、遠行地、不動地、善慧地、法云地資具；若五眼資具，若六神通資具；若佛十力資具，若四無所畏、四無礙解、大慈、大悲、大喜、大舍、十八佛不共法資具；若無忘失法資具，若恒住舍性資具；若一切智資具，若道相智、一切相智資具；若預流果資具，若一來、不還、阿羅漢果、獨覺菩提資具；若一切菩薩摩訶薩行資具，若諸佛無上正等菩提資具。善現，如是資具攝諸有情，令速解脫生老病死，諸菩薩摩訶薩恒以如是種種資具攝諸有情，令得解脫生老病死獲大義利。 
　　“復次，善現，諸菩薩摩訶薩安住布施波羅蜜多，自行布施，勸諸有情行布施已，見諸有情毀犯凈戒，深生憐愍而告彼言：‘汝等皆應受持凈戒，我當供汝所須飲食、衣服、臥具、舍宅、車乘、末尼、真珠、吠琉璃寶、頗胝迦寶、帝青、大青、金銀、璧玉、螺貝、珊瑚及余種種多價珍寶，香花、幡蓋、病緣醫藥乃至種種余資生具，皆相給施令無所乏。汝等由乏諸資生具，毀犯凈戒作諸惡業，我當隨汝所乏資具，飲食乃至病緣醫藥，及余所乏皆當供施。汝等安住律儀戒已，漸次當能作苦邊際，或依聲聞乘而得出離，或依獨覺乘而得出離，或依無上乘而得出離。’ 
　　“善現，是菩薩摩訶薩安住布施波羅蜜多，自受持凈戒，亦勸他受持凈戒，無倒稱揚受持凈戒法，歡喜贊嘆受持凈戒者。如是，善現，諸菩薩摩訶薩修行布施波羅蜜多，勸諸有情安住凈戒，解脫生死得勝利樂。 
　　“復次，善現，諸菩薩摩訶薩安住布施波羅蜜多，見諸有情更相瞋忿，深生憐愍而告之言：‘汝等何緣互起憤恚？汝等若為有所匱乏展轉相緣起斯惡者，應從我索，我當濟汝，隨汝所須飲食、衣服、臥具、宅舍、車乘、僮仆、珍寶、花香、病緣醫藥、伎樂、幡蓋、瓔珞、燈明，及余種種所須資具，皆當施汝令無匱乏。汝等不應互相瞋忿，應修安忍共起慈心。’善現，是菩薩摩訶薩安住布施波羅蜜多，勸諸有情修安忍已，欲令堅固復告之言：‘瞋忿因緣都無定實，皆從虛妄分別所生，以一切法本性空故。汝等何緣于無實事妄起憤恚互相罵辱，執刀杖等而相加害？汝等勿緣虛妄分別，橫生瞋忿造諸惡業，當墮地獄、傍生、鬼界及余惡處受諸劇苦，其苦楚毒剛強猛利，逼切身心最極難忍。汝等勿執非實有事，妄起憤恚作斯罪業，因此罪業下劣人身尚難可得，況生佛世？汝等應知人身難得，佛世難值，生信復難。汝等今者既具斯事，勿由憤恚而失好時，若失此時則難救療，是故汝等于諸有情勿起忿恚，當修安忍。’ 
　　“善現，是菩薩摩訶薩安住布施波羅蜜多，自行安忍，亦勸他行安忍，無倒稱揚行安忍法，歡喜贊嘆行安忍者。如是，善現，諸菩薩摩訶薩安住布施波羅蜜多，勸諸有情修行安忍，諸有情類由斯展轉，漸依三乘而得解脫，謂或依聲聞乘而得解脫，或依獨覺乘而得解脫，或依大乘而得解脫。 
　　“復次，善現，諸菩薩摩訶薩安住布施波羅蜜多，見諸有情身心懈怠，深生憐愍而告之言：‘汝等何緣不勤精進修諸善法而生懈怠？’彼作是言：‘我乏資具故，于善事不獲專修。’菩薩告言：‘我能施汝所乏資具，汝應專修布施、凈戒、安忍等法。’時，諸有情得是菩薩所施資具無所乏少，便能發起身心精進，修諸善法速得圓滿。由諸善法得圓滿故，漸次引生諸無漏法，由無漏法或得預流、一來、不還、阿羅漢果，或有獲得獨覺菩提，或有趣入諸菩薩地，漸得無上正等菩提。 
　　“善現，是菩薩摩訶薩安住布施波羅蜜多，自行精進，亦勸他行精進，無倒稱揚行精進法，歡喜贊嘆行精進者。如是，善現，諸菩薩摩訶薩安住布施波羅蜜多，令諸有情遠離懈怠，勤修諸善速得解脫。 
　　“復次，善現，諸菩薩摩訶薩安住布施波羅蜜多，見諸有情散亂失念，深生憐愍而告之言：‘汝等何緣不修靜慮，散亂失念沉淪生死？’彼作是言：‘我乏資具故，于靜慮不能修習。’菩薩告言：‘我能施汝所乏資具，汝等從今不應復起虛妄尋伺，攀緣內外擾亂自心。’時，諸有情得是菩薩所施資具無所乏少，便能伏斷虛妄尋伺入初靜慮，漸次復入第二、第三、第四靜慮，依諸靜慮復能發起慈、悲、喜、舍四種梵住，靜慮、無量為所依止，復能漸入四無色定，靜慮、無量、無色調心令柔軟已，修四念住、四正斷、四神足、五根、五力、七等覺支、八圣道支、空、無相、無愿解脫門等種種善法，隨其所應得三乘果，謂或證得聲聞涅槃，或有證得獨覺涅槃，或證無上正等菩提。 
　　“善現，是菩薩摩訶薩安住布施波羅蜜多，自修靜慮，亦勸他修靜慮，無倒稱揚修靜慮法、歡喜贊嘆修靜慮者。如是，善現，諸菩薩摩訶薩安住布施波羅蜜多，勸諸有情遠離散亂，修諸靜慮作大饒益。 
　　“復次，善現，諸菩薩摩訶薩安住布施波羅蜜多，見諸有情愚癡顛倒，深生憐愍而告之言：‘汝等何緣不修般若，愚癡顛倒生死輪回？’彼作是言：“我乏資具，于勝智慧不能修習。’菩薩告言：‘我能施汝所乏資具，汝可受之。先修布施、凈戒、安忍、精進、靜慮得圓滿已，應審觀察諸法實相修行般若波羅蜜多，謂于爾時應審觀察為有少法而可得不？謂若我，若有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、使知者、見者、使見者，為可得不？若色，若受、想、行、識，為可得不？若眼處，若耳、鼻、舌、身、意處，為可得不？若色處，若聲、香、味、觸、法處，為可得不？若眼界，若耳、鼻、舌、身、意界，為可得不？若色界，若聲、香、味、觸、法界，為可得不？若眼識界，若耳、鼻、舌、身、意識界，為可得不？若眼觸，若耳、鼻、舌、身、意觸，為可得不？若眼觸為緣所生諸受，若耳、鼻、舌、身、意觸為緣所生諸受，為可得不？若地界，若水、火、風、空、識界，為可得不？若因緣，若等無間緣、所緣緣、增上緣，為可得不？若從緣所生諸法，為可得不？若無明，若行、識、名色、六處、觸、受、愛、取、有、生、老死愁嘆苦憂惱，為可得不？若欲界，若色、無色界，為可得不？若布施波羅蜜多，若凈戒、安忍、精進、靜慮、般若波羅蜜多，為可得不？若內空，若外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，為可得不？若四念住，若四正斷、四神足、五根、五力、七等覺支、八圣道支，為可得不？若苦圣諦，若集、滅、道圣諦，為可得不？若四靜慮，若四無量、四無色定，為可得不？若八解脫，若八勝處、九次第定、十遍處，為可得不？若陀羅尼門，若三摩地門，為可得不？若空解脫門，若無相、無愿解脫門，為可得不？若極喜地，若離垢地、發光地、焰慧地、極難勝地、現前地、遠行地、不動地、善慧地、法云地，為可得不？若五眼，若六神通，為可得不？若佛十力，若四無所畏、四無礙解、大慈、大悲、大喜、大舍、十八佛不共法，為可得不？若無忘失法，若恒住舍性，為可得不？若一切智，若道相智、一切相智，為可得不？若預流果，若一來、不還、阿羅漢果、獨覺菩提，為可得不？若一切菩薩摩訶薩行，若諸佛無上正等菩提，為可得不？’” 
　　“彼諸有情既得資具無所乏少，依菩薩語先修布施、凈戒、安忍、精進、靜慮，得圓滿已復審觀察諸法實相，修行般若波羅蜜多。審觀察時如先所說，諸法實性皆不可得，不可得故無所執著，不執著故不見少法有生有滅、有染有凈。彼于諸法無所得時，于一切處不起分別，謂不分別：此是地獄，此是傍生，此是鬼界，此是阿素洛，此是人，此是天；此是持戒，此是犯戒；此是異生，此是圣者；此是預流，此是一來，此是不還，此是阿羅漢，此是獨覺，此是菩薩，此是如來；此是有為法，此是無為法。彼由如是無分別故，隨其所應漸次證得三乘涅槃，謂聲聞乘、或獨覺乘、或無上乘。 
　　“善現，是菩薩摩訶薩安住布施波羅蜜多，自修般若，亦勸他修般若，無倒稱揚修般若法，歡喜贊嘆修般若者。如是，善現，諸菩薩摩訶薩安住布施波羅蜜多，勸諸有情修行般若，令獲殊勝利益安樂。 
　　“復次，善現，諸菩薩摩訶薩安住布施波羅蜜多，自行布施、凈戒、安忍、精進、靜慮、般若波羅蜜多，亦勸他行布施、凈戒、安忍、精進、靜慮、般若波羅蜜多已，復見有情輪回諸趣，受無量苦未得解脫，欲令彼脫生死苦故，先以種種資具饒益，后以出世諸無漏法，方便善巧而攝受之。彼諸有情既得資具，無所乏少身心勇決，能住內空，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦能修四念住、四正斷、四神足、五根、五力、七等覺支、八圣道支，亦能住苦圣諦、集、滅、道圣諦，亦能修四靜慮、四無量、四無色定，亦能修八解脫、八勝處、九次第定、十遍處，亦能修陀羅尼門、三摩地門，亦能修空解脫門、無相、無愿解脫門，亦能修極喜地、離垢地、發光地、焰慧地、極難勝地、現前地、遠行地、不動地、善慧地、法云地，亦能修五眼、六神通，亦能修佛十力、四無所畏、四無礙解、大慈、大悲、大喜、大舍、十八佛不共法，亦能修無忘失法、恒住舍性，亦能修一切智、道相智、一切相智。彼諸有情，由無漏法所攝受故解脫生死。 
　　“善現，是菩薩摩訶薩安住布施波羅蜜多，自行種種勝無漏法，亦勸他行種種勝無漏法，無倒稱揚行種種勝無漏法，歡喜贊嘆行種種勝無漏法者。如是，善現，諸菩薩摩訶薩安住布施波羅蜜多，以無漏法攝受有情，令脫生死獲勝利樂。  
大般若波羅蜜多經卷第三百九十三 初分成熟有情品第七十一之四  
　　“復次，善現，諸菩薩摩訶薩安住布施波羅蜜多，見諸有情無所依怙，多諸苦惱眾具匱乏，深生憐愍而安慰言：‘我能為汝作所依怙，令汝解脫所受苦事。汝等所須若食、若飲、若衣服、若臥具、若車乘、若舍宅、若香、若花、若僮仆、若珍寶、若伎樂、若燈明、若嚴具、若醫藥、若余種種所須資具，皆隨意索，莫有疑難，我當隨汝所索皆施，令汝長夜利益安樂。汝等受我所施物時，如取己物莫作他想。所以者何？我于長夜積集財物，但為汝等得利樂故。汝等今者以無難心，于此財物隨意受取，受已先應自正受用修諸善法，后以此物施諸有情亦令修善，謂令修行布施、凈戒、安忍、精進、靜慮、般若波羅蜜多，亦令安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦令修行四念住、四正斷、四神足、五根、五力、七等覺支、八圣道支，亦令安住苦圣諦、集、滅、道圣諦，亦令修行四靜慮、四無量、四無色定，亦令修行八解脫、八勝處、九次第定、十遍處，亦令修行陀羅尼門、三摩地門，亦令修行空解脫門、無相、無愿解脫門，亦令修行極喜地、離垢地、發光地、焰慧地、極難勝地、現前地、遠行地、不動地、善慧地、法云地，亦令修行五眼、六神通，亦令修行佛十力、四無所畏、四無礙解、大慈、大悲、大喜、大舍、十八佛不共法，亦令修行無忘失法、恒住舍性，亦令修行一切智、道相智、一切相智。’ 
　　“善現，是菩薩摩訶薩如是教導諸有情已，隨其所應復令修習諸無漏法，或令證得預流、一來、不還、阿羅漢果，或令證得獨覺菩提，或令證入諸菩薩地，或令證得所求無上正等菩提。 
　　“善現，是謂菩薩摩訶薩修行布施波羅蜜多，方便善巧成熟有情，令其解脫惡趣生死，如應證得三乘涅槃。”  
　　具壽善現復白佛言：“世尊，云何菩薩摩訶薩修行凈戒波羅蜜多，及余菩薩摩訶薩大菩提道，方便善巧成熟有情？” 
　　佛告善現：“有菩薩摩訶薩修行凈戒波羅蜜多時，方便善巧見諸有情資具匱乏，煩惱熾盛不能修善，憐愍告言：‘汝等若為資緣匱乏不能修善，我當施汝飲食、衣服及臥具等種種資緣，汝等勿起煩惱惡業，應正修習布施等善。’ 
　　“善現，是菩薩摩訶薩安住凈戒波羅蜜多，如應攝受諸有情類，諸慳貪者令修布施，于身命財無所顧惜；諸破戒者令修凈戒，能正受行十善業道，住律儀戒不破不穿，無穢無雜亦無執取；諸瞋忿者令修安忍，毀罵加害心無變易；諸懈怠者令修精進，修諸善法如救頭燃；諸散亂者令修靜慮；諸愚癡者令修智慧；執諸法者令觀法空；無三十七菩提分法者令其修行菩提分法；于四圣諦未能觀者令修正觀；無靜慮、無量、無色定者令其修習；無解脫、勝處、等至、遍處者令其修行；未得陀羅尼門、三摩地門者令速證得；未得空、無相、無愿解脫門者令其修證；未入菩薩地者令其趣入能速圓滿；未得五眼、六神通者令漸修證；未得佛十力、四無所畏、四無礙解、大慈、大悲、大喜、大舍、十八佛不共法者令漸修證；未得無忘失法、恒住舍性者令漸修證；未得一切智、道相智、一切相智者令漸修證。善現，是菩薩摩訶薩安住凈戒波羅蜜多，成熟有情方便善巧，或令解脫諸惡趣苦，或令證得預流、一來、不還、阿羅漢果，或令證得獨覺菩提，或令證得所求無上正等菩提。 
　　“善現，是謂菩薩摩訶薩修行凈戒波羅蜜多方便善巧，成熟有情，令其解脫惡趣生死，如應證得三乘涅槃。 
　　“善現當知，有菩薩摩訶薩修行余四波羅蜜多，及余菩薩摩訶薩大菩提道，一切皆能方便善巧，以一切善成熟有情，令其解脫惡趣生死，或令證得聲聞菩提寂滅安樂，或令證得獨覺菩提寂滅安樂，或令證得所求無上正等菩提，能盡未來利益安樂諸有情類常無間斷。”  初分嚴凈佛土品第七十二之一  
　　爾時，具壽善現作是念言：“何法名為菩薩摩訶薩道？諸菩薩摩訶薩安住此道，能擐種種大功德鎧，利益安樂一切有情？” 
　　佛知其念，告善現言：“善現當知，布施波羅蜜多是諸菩薩摩訶薩道，凈戒、安忍、精進、靜慮、般若波羅蜜多是諸菩薩摩訶薩道；四念住是諸菩薩摩訶薩道，四正斷、四神足、五根、五力、七等覺支、八圣道支是諸菩薩摩訶薩道；內空是諸菩薩摩訶薩道，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空是諸菩薩摩訶薩道；苦圣諦是諸菩薩摩訶薩道，集、滅、道圣諦是諸菩薩摩訶薩道；四靜慮是諸菩薩摩訶薩道，四無量、四無色定是諸菩薩摩訶薩道；八解脫是諸菩薩摩訶薩道，八勝處、九次第定、十遍處是諸菩薩摩訶薩道；一切陀羅尼門是諸菩薩摩訶薩道，一切三摩地門是諸菩薩摩訶薩道；空解脫門是諸菩薩摩訶薩道，無相、無愿解脫門是諸菩薩摩訶薩道；極喜地是諸菩薩摩訶薩道，離垢地、發光地、焰慧地、極難勝地、現前地、遠行地、不動地、善慧地、法云地是諸菩薩摩訶薩道；五眼是諸菩薩摩訶薩道，六神通是諸菩薩摩訶薩道；佛十力是諸菩薩摩訶薩道，四無所畏、四無礙解、大慈、大悲、大喜、大舍、十八佛不共法是諸菩薩摩訶薩道；無忘失法是諸菩薩摩訶薩道，恒住舍性是諸菩薩摩訶薩道；一切智是諸菩薩摩訶薩道，道相智、一切相智是諸菩薩摩訶薩道。復次，善現，總一切法皆是菩薩摩訶薩道。 
　　“善現，于汝意云何？頗有法諸菩薩摩訶薩所不應學？諸菩薩摩訶薩不學此法，能得無上正等菩提不？” 
　　善現答言：“不也，世尊。不也，善逝。” 
　　佛言：“善現，如是，如是，如汝所說。善現，定無有法諸菩薩摩訶薩所不應學，諸菩薩摩訶薩不學此法，必不能得所求無上正等菩提。何以故？善現，若菩薩摩訶薩不學一切法，終不能得一切智智。”  
　　具壽善現復白佛言：“世尊，若一切法自性皆空，云何菩薩摩訶薩學一切法？將無世尊于無戲論法而作戲論，謂有諸法是此、是彼，由是、為是，此是世間法，此是出世間法，此是有漏法，此是無漏法，此是有為法，此是無為法，此是異生法，此是預流法，此是一來法，此是不還法，此是阿羅漢法，此是獨覺法，此是菩薩法，此是如來法？” 
　　佛告善現：“如是，如是，如汝所說，諸所有法皆自性空。善現，若一切法自性不空，則應諸菩薩摩訶薩不得無上正等菩提。善現，以一切法自性皆空，是故諸菩薩摩訶薩能得無上正等菩提。 
　　“善現，如汝所言‘若一切法自性皆空，云何菩薩摩訶薩學一切法？將無世尊于無戲論法而作戲論，謂有諸法是此、是彼，由是、為是，此是世間法，此是出世法，乃至此是菩薩法，此是如來法？’者，善現，若諸有情知一切法皆自性空，則諸菩薩摩訶薩不應學一切法，證得無上正等菩提，為諸有情安立宣說。善現，以諸有情不知諸法皆自性空故，諸菩薩摩訶薩學一切法，證得無上正等菩提，為諸有情安立宣說。 
　　“善現，諸菩薩摩訶薩于菩薩道初修學時，應審觀察：‘諸法自性都不可得，唯有執著和合所作，我當審察諸法自性皆畢竟空，不應于中有所執著，謂不應執著色，不應執著受、想、行、識；不應執著眼處，不應執著耳、鼻、舌、身、意處；不應執著色處，不應執著聲、香、味、觸、法處；不應執著眼界，不應執著耳、鼻、舌、身、意界；不應執著色界，不應執著聲、香、味、觸、法界；不應執著眼識界，不應執著耳、鼻、舌、身、意識界；不應執著眼觸，不應執著耳、鼻、舌、身、意觸；不應執著眼觸為緣所生諸受，不應執著耳、鼻、舌、身、意觸為緣所生諸受；不應執著地界，不應執著水、火、風、空、識界；不應執著因緣，不應執著等無間緣、所緣緣、增上緣；不應執著從緣所生諸法；不應執著無明，不應執著行、識、名色、六處、觸、受、愛、取、有、生、老死愁嘆苦憂惱；不應執著布施波羅蜜多，不應執著凈戒、安忍、精進、靜慮、般若波羅蜜多；不應執著內空，不應執著外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；不應執著四念住，不應執著四正斷、四神足、五根、五力、七等覺支、八圣道支；不應執著苦圣諦，不應執著集、滅、道圣諦；不應執著四靜慮，不應執著四無量、四無色定；不應執著八解脫，不應執著八勝處、九次第定、十遍處；不應執著陀羅尼門，不應執著三摩地門；不應執著空解脫門，不應執著無相、無愿解脫門；不應執著極喜地，不應執著離垢地、發光地、焰慧地、極難勝地、現前地、遠行地、不動地、善慧地、法云地；不應執著五眼，不應執著六神通；不應執著佛十力，不應執著四無所畏、四無礙解、大慈、大悲、大喜、大舍、十八佛不共法；不應執著無忘失法，不應執著恒住舍性；不應執著一切智，不應執著道相智、一切相智；不應執著預流果，不應執著一來、不還、阿羅漢果、獨覺菩提；不應執著一切菩薩摩訶薩行，不應執著諸佛無上正等菩提。何以故？以一切法自性皆空，空性不應執著空性，空中空性尚不可得，況有空性能執著空？’善現，諸菩薩摩訶薩如是觀察一切法時，于諸法性雖無執著，而于諸法常學無倦。 
　　“善現，是菩薩摩訶薩住此學中，觀諸有情心行差別，謂審觀察是諸有情心行何處？既審觀已，如實了知彼心但行虛妄所執。爾時，菩薩便作是念：‘彼心既行虛妄所執，我令解脫必不為難。’ 
　　“善現，是菩薩摩訶薩作是念已，安住般若波羅蜜多，方便善巧教授教誡諸有情言：‘汝等今者皆應遠離虛妄所執，趣入正法修諸善行。’ 
　　“復作是言：‘汝等今者應行布施波羅蜜多，當得資具無所乏少，然勿恃此而生憍逸。何以故？此中都無堅實事故。汝等今者應行凈戒、安忍、精進、靜慮、般若波羅蜜多，然勿恃此而生憍逸。何以故？此中都無堅實事故。 
　　“‘汝等今者應行內空，然勿恃此而生憍逸。何以故？此中都無堅實事故。汝等今者應行外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，然勿恃此而生憍逸。何以故？此中都無堅實事故。 
　　“‘汝等今者應行四念住，然勿恃此而生憍逸。何以故？此中都無堅實事故。汝等今者應行四正斷、四神足、五根、五力、七等覺支、八圣道支，然勿恃此而生憍逸。何以故？此中都無堅實事故。 
　　“‘汝等今者應行苦圣諦，然勿恃此而生憍逸。何以故？此中都無堅實事故。汝等今者應行集、滅、道圣諦，然勿恃此而生憍逸。何以故？此中都無堅實事故。 
　　“‘汝等今者應行四靜慮，然勿恃此而生憍逸。何以故？此中都無堅實事故。汝等今者應行四無量、四無色定，然勿恃此而生憍逸。何以故？此中都無堅實事故。 
　　“‘汝等今者應行八解脫，然勿恃此而生憍逸。何以故？此中都無堅實事故。汝等今者應行八勝處、九次第定、十遍處，然勿恃此而生憍逸。何以故？此中都無堅實事故。 
　　“‘汝等今者應行陀羅尼門，然勿恃此而生憍逸。何以故？此中都無堅實事故。汝等今者應行三摩地門，然勿恃此而生憍逸。何以故？此中都無堅實事故。 
　　“‘汝等今者應行空解脫門，然勿恃此而生憍逸。何以故？此中都無堅實事故。汝等今者應行無相、無愿解脫門，然勿恃此而生憍逸。何以故？此中都無堅實事故。 
　　“‘汝等今者應行極喜地，然勿恃此而生憍逸。何以故？此中都無堅實事故。汝等今者應行離垢地、發光地、焰慧地、極難勝地、現前地、遠行地、不動地、善慧地、法云地，然勿恃此而生憍逸。何以故？此中都無堅實事故。 
　　“‘汝等今者應行五眼，然勿恃此而生憍逸。何以故？此中都無堅實事故。汝等今者應行六神通，然勿恃此而生憍逸。何以故？此中都無堅實事故。 
　　“‘汝等今者應行佛十力，然勿恃此而生憍逸。何以故？此中都無堅實事故。汝等今者應行四無所畏、四無礙解、大慈、大悲、大喜、大舍、十八佛不共法，然勿恃此而生憍逸。何以故？此中都無堅實事故。 
　　“‘汝等今者應行無忘失法，然勿恃此而生憍逸。何以故？此中都無堅實事故。汝等今者應行恒住舍性，然勿恃此而生憍逸。何以故？此中都無堅實事故。 
　　“‘汝等今者應行一切智，然勿恃此而生憍逸。何以故？此中都無堅實事故。汝等今者應行道相智、一切相智，然勿恃此而生憍逸。何以故？此中都無堅實事故。 
　　“‘汝等今者應行預流果，然勿恃此而生憍逸。何以故？此中都無堅實事故。汝等今者應行一來、不還、阿羅漢果、獨覺菩提，然勿恃此而生憍逸。何以故？此中都無堅實事故。 
　　“‘汝等今者應行一切菩薩摩訶薩行，然勿恃此而生憍逸。何以故？此中都無堅實事故。汝等今者應行無上正等菩提，然勿恃此而生憍逸。何以故？此中都無堅實事故。’ 
　　“善現，是菩薩摩訶薩安住般若波羅蜜多，方便善巧教授教誡諸有情時，行菩提道無所執著。何以故？一切法性不應執著，若能執著、若所執著俱無自性，以一切法自性空故。 
　　“善現，是菩薩摩訶薩如是修行菩提道時，于一切法都無所住，以無所住而為方便，雖行布施波羅蜜多，而于其中都無所住；雖行凈戒、安忍、精進、靜慮、般若波羅蜜多，而于其中都無所住。何以故？如是自性、行者、行相一切空故。 
　　“雖行內空，而于其中都無所住；雖行外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，而于其中都無所住。何以故？如是自性、行者、行相一切空故。 
　　“雖行四念住，而于其中都無所住；雖行四正斷、四神足、五根、五力、七等覺支、八圣道支，而于其中都無所住。何以故？如是自性、行者、行相一切空故。 
　　“雖行苦圣諦，而于其中都無所住；雖行集、滅、道圣諦，而于其中都無所住。何以故？如是自性、行者、行相一切空故。 
　　“雖行四靜慮，而于其中都無所住；雖行四無量、四無色定，而于其中都無所住。何以故？如是自性、行者、行相一切空故。 
　　“雖行八解脫，而于其中都無所住；雖行八勝處、九次第定、十遍處，而于其中都無所住。何以故？如是自性、行者、行相一切空故。 
　　“雖行陀羅尼門，而于其中都無所住；雖行三摩地門，而于其中都無所住。何以故？如是自性、行者、行相一切空故。 
　　“雖行空解脫門，而于其中都無所住；雖行無相、無愿解脫門，而于其中都無所住。何以故？如是自性、行者、行相一切空故。 
　　“雖行極喜地，而于其中都無所住；雖行離垢地、發光地、焰慧地、極難勝地、現前地、遠行地、不動地、善慧地、法云地，而于其中都無所住。何以故？如是自性、行者、行相一切空故。 
　　“雖行五眼，而于其中都無所住；雖行六神通，而于其中都無所住。何以故？如是自性、行者、行相一切空故。 
　　“雖行佛十力，而于其中都無所住；雖行四無所畏、四無礙解、大慈、大悲、大喜、大舍、十八佛不共法，而于其中都無所住。何以故？如是自性、行者、行相一切空故。 
　　“雖行無忘失法，而于其中都無所住；雖行恒住舍性，而于其中都無所住。何以故？如是自性、行者、行相一切空故。 
　　“雖行一切智，而于其中都無所住；雖行道相智、一切相智，而于其中都無所住。何以故？如是自性、行者、行相一切空故。 
　　“雖行預流果，而于其中都無所住；雖行一來、不還、阿羅漢果、獨覺菩提，而于其中都無所住。何以故？如是自性、行者、行相一切空故。 
　　“雖行一切菩薩摩訶薩行，而于其中都無所住；雖行諸佛無上正等菩提，而于其中都無所住。何以故？如是自性、行者、行相一切空故。 
　　“善現，是菩薩摩訶薩雖能得預流果而于中不住，雖能得一來、不還、阿羅漢果、獨覺菩提而于中不住。”  
　　時，具壽善現白佛言：“世尊，何因緣故，是菩薩摩訶薩雖能得預流果而于中不住；雖能得一來、不還、阿羅漢果、獨覺菩提而于中不住？” 
　　佛告善現：“是菩薩摩訶薩有二因緣，雖能得預流果而于中不住，雖能得一來乃至獨覺菩提而于中不住。何等為二？一者、彼果都無自性，能住、所住俱不可得；二者、于彼不生喜足，是故不住。謂彼菩薩恒作是念：‘我定應得預流果，不應不得，然不應于中住；我定應得一來、不還、阿羅漢果、獨覺菩提，不應不得，然不應于中住。所以者何？我自初發無上正等菩提心來，于一切時更無余想，唯求無上正等菩提。然我定當證得無上正等菩提，豈于中間應住余果。’ 
　　“善現，是菩薩摩訶薩從初發心乃至趣入菩薩正性離生，曾無異想，但求無上正等菩提。善現，是菩薩摩訶薩從得初地乃至得第十地，曾無異想，但求無上正等菩提。善現，是菩薩摩訶薩專求無上正等菩提，于一切時心無散亂，諸有所起身、語、意業，無不皆與菩提心俱。善現，是菩薩摩訶薩住菩提心起菩提道，不為余境擾亂其心。”  
　　爾時，具壽善現白佛言：“世尊，若一切法皆不生者，云何菩薩摩訶薩起菩提道？” 
　　佛告善現：“如是，如是，一切法皆不生，此復云何諸無所作、無所趣者，知一切法皆不生故。” 
　　具壽善現復白佛言：“世尊，豈不如來出世、若不出世，諸法法界法爾常住？” 
　　佛言：“善現，如是，如是，如來出世、若不出世，諸法法界法爾常住，然諸有情不能解了諸法法界法爾常住，諸菩薩摩訶薩為饒益故起菩提道，由菩提道撥濟有情，令永解脫生死眾苦。”  
　　時，具壽善現白佛言：“世尊，諸菩薩摩訶薩為用生道得菩提耶？” 
　　佛言：“不也。” 
　　“世尊，為用不生道得菩提耶？” 
　　佛言：“不也。” 
　　“世尊，為用生、不生道得菩提耶？” 
　　佛言：“不也。” 
　　“世尊，為用非生、非不生道得菩提耶？” 
　　佛言：“不也。” 
　　具壽善現復白佛言：“世尊，云何菩薩摩訶薩當得菩提？” 
　　佛告善現：“不用道得菩提，亦不用非道得菩提。何以故？善現，菩提即是道，道即是菩提故。” 
　　具壽善現白佛言：“世尊，若菩提即是道，道即是菩提者，豈不諸菩薩摩訶薩已得菩提道，應已得菩提？若爾，云何如來、應、正等覺復為彼說三十二大士相、八十隨好及佛十力、四無所畏、四無礙解、大慈、大悲、大喜、大舍、十八佛不共法等無量佛法，令其修證？” 
　　佛告善現：“于意云何？汝豈謂佛得菩提耶？” 
　　善現答言：“不也，世尊。不也，善逝。何以故？世尊，佛即是菩提，菩提即是佛故，不應謂佛得菩提。” 
　　佛言：“善現，如是，如是，然汝所問：‘豈不菩薩摩訶薩已得菩提道，應已得菩提？’者，善現，諸菩薩摩訶薩修菩提道未得圓滿，云何可說已得菩提？ 
　　“善現，諸菩薩摩訶薩若已圓滿布施、凈戒、安忍、精進、靜慮、般若波羅蜜多，若已圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，若已圓滿四念住、四正斷、四神足、五根、五力、七等覺支、八圣道支，若已圓滿苦圣諦、集、滅、道圣諦，若已圓滿四靜慮、四無量、四無色定，若已圓滿八解脫、八勝處、九次第定、十遍處，若已圓滿陀羅尼門、三摩地門，若已圓滿空解脫門、無相、無愿解脫門，若已圓滿極喜地、離垢地、發光地、焰慧地、極難勝地、現前地、遠行地、不動地、善慧地、法云地，若已圓滿五眼、六神通，若已圓滿佛十力、四無所畏、四無礙解、大慈、大悲、大喜、大舍、十八佛不共法，若已圓滿三十二大士相、八十隨好，若已圓滿無忘失法、恒住舍性，若已圓滿一切智、道相智、一切相智，若已圓滿一切菩薩摩訶薩行，若已圓滿順逆觀察十二緣起，若已圓滿一切菩薩自在神通，若已圓滿勝奢摩他、毗缽舍那，若已圓滿一切福德智慧資糧，若已圓滿成熟有情、嚴凈佛土，若已圓滿無量無邊不可思議諸佛妙法，從此無間以一剎那金剛喻定相應妙慧，永斷一切煩惱所知二障粗重習氣相續，證得無上正等菩提，乃名如來、應、正等覺，于一切法得大自在，盡未來際利益安樂一切有情。”  
　　爾時，具壽善現白佛言：“世尊，云何菩薩摩訶薩嚴凈佛土？” 
　　佛告善現：“若菩薩摩訶薩從初發心乃至究竟，常自清凈身粗重、語粗重、意粗重，亦清凈他身粗重、語粗重、意粗重，是菩薩摩訶薩清凈自他三粗重故，則能嚴凈所求佛土。” 
　　具壽善現復白佛言：“世尊，何謂菩薩摩訶薩身、語、意粗重？” 
　　佛告善現：“若害生命、若不與取、若欲邪行，如是不善諸身惡行，是名菩薩摩訶薩身粗重。若虛誑語、若離間語、若粗惡語、若雜穢語，如是不善諸語惡行，是名菩薩摩訶薩語粗重。若貪欲、若瞋恚、若邪見，如是不善諸意惡行，是名菩薩摩訶薩意粗重。 
　　“復次，善現，若菩薩摩訶薩戒蘊、定蘊、慧蘊、解脫蘊、解脫知見蘊皆不清凈，亦名粗重。 
　　“復次，善現，若菩薩摩訶薩慳貪心、犯戒心、忿恚心、懈怠心、散亂心、惡慧心，亦名粗重。 
　　“復次，善現，若菩薩摩訶薩遠離四念住、四正斷、四神足、五根、五力、七等覺支、八圣道支，亦名粗重。 
　　“復次，善現，若菩薩摩訶薩遠離內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦名粗重。 
　　“復次，善現，若菩薩摩訶薩遠離苦、集、滅、道圣諦，亦名粗重。 
　　“復次，善現，若菩薩摩訶薩遠離四靜慮、四無量、四無色定，亦名粗重。 
　　“復次，善現，若菩薩摩訶薩遠離八解脫、八勝處、九次第定、十遍處，亦名粗重。 
　　“復次，善現，若菩薩摩訶薩遠離陀羅尼門、三摩地門，亦名粗重。 
　　“復次，善現，若菩薩摩訶薩遠離空、無相、無愿解脫門，亦名粗重。 
　　“復次，善現，若菩薩摩訶薩遠離菩薩摩訶薩地，亦名粗重。 
　　“復次，善現，若菩薩摩訶薩遠離五眼、六神通，亦名粗重。 
　　“復次，善現，若菩薩摩訶薩遠離佛十力、四無所畏、四無礙解、大慈、大悲、大喜、大舍、十八佛不共法，亦名粗重。 
　　“復次，善現，若菩薩摩訶薩遠離無忘失法、恒住舍性，亦名粗重。 
　　“復次，善現，若菩薩摩訶薩遠離一切智、道相智、一切相智，亦名粗重。 
　　“復次，善現，若菩薩摩訶薩遠離菩薩摩訶薩行、諸佛無上正等菩提，亦名粗重。 
　　“復次，善現，若菩薩摩訶薩貪預流果證、或一來果證、或不還果證、或阿羅漢果證、或獨覺菩提證，亦名粗重。 
　　“復次，善現，若菩薩摩訶薩起色想，起受、想、行、識想，亦名粗重；起眼處想，起耳、鼻、舌、身、意處想，亦名粗重；起色處想，起聲、香、味、觸、法處想，亦名粗重；起眼界想，起耳、鼻、舌、身、意界想，亦名粗重；起色界想，起聲、香、味、觸、法界想，亦名粗重；起眼識界想，起耳、鼻、舌、身、意識界想，亦名粗重；起眼觸想，起耳、鼻、舌、身、意觸想，亦名粗重；起眼觸為緣所生諸受想，起耳、鼻、舌、身、意觸為緣所生諸受想，亦名粗重；起地界想，起水、火、風、空、識界想，亦名粗重；起因緣想，起等無間緣、所緣緣、增上緣想，亦名粗重；起從緣所生諸法想，亦名粗重；起無明想，起行、識、名色、六處、觸、受、愛、取、有、生、老死愁嘆苦憂惱想，亦名粗重；起布施波羅蜜多想，起凈戒、安忍、精進、靜慮、般若波羅蜜多想，亦名粗重；起內空想，起外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空想，亦名粗重；起四念住想，起四正斷、四神足、五根、五力、七等覺支、八圣道支想，亦名粗重；起苦圣諦想，起集、滅、道圣諦想，亦名粗重；起四靜慮想，起四無量、四無色定想，亦名粗重；起八解脫想，起八勝處、九次第定、十遍處想，亦名粗重；起陀羅尼門想，起三摩地門想，亦名粗重；起空解脫門想，起無相、無愿解脫門想，亦名粗重；起極喜地想，起離垢地、發光地、焰慧地、極難勝地、現前地、遠行地、不動地、善慧地、法云地想，亦名粗重；起五眼想，起六神通想，亦名粗重；起佛十力想，起四無所畏、四無礙解、大慈、大悲、大喜、大舍、十八佛不共法想，亦名粗重；起三十二大士相想，起八十隨好想，亦名粗重；起無忘失法想，起恒住舍性想，亦名粗重；起一切智想，起道相智、一切相智想，亦名粗重；起預流果想，起一來、不還、阿羅漢果、獨覺菩提想，亦名粗重；起一切菩薩摩訶薩行想，起諸佛無上正等菩提想，亦名粗重；起異生想，起聲聞想、獨覺想、菩薩想、如來想，亦名粗重；起地獄想，起傍生想、鬼界想、天想、人想、男想、女想，亦名粗重；起欲界想、色界想、無色界想，起善想、不善想、無記想，起世間想、出世間想，起有漏想、無漏想，起有為想、無為想，亦名粗重。 
　　“善現，諸如是等無量無邊執著諸法補特伽羅虛妄分別，及所等起身、語、意業，并彼種類無堪任性，皆名粗重。 
　　“善現，是菩薩摩訶薩遠離如是所說粗重，自行布施波羅蜜多，亦教他行布施波羅蜜多。若諸有情須食與食，須飲與飲，須衣服與衣服，須車乘與車乘，須舍宅與舍宅，須僮仆與僮仆，須侍衛與侍衛，須花香與花香，須嚴具與嚴具，須幢蓋與幢蓋，須伎樂與伎樂，須臥具與臥具，須燈明與燈明，須床座與床座，隨諸所須種種資具，隨時隨處皆悉施與，如自所行教他亦爾。如是施已，持此善根與諸有情平等共有，回向所求嚴凈佛土，令速圓滿利樂有情。 
　　“善現，是菩薩摩訶薩自行凈戒波羅蜜多，亦教他行凈戒波羅蜜多；自行安忍波羅蜜多，亦教他行安忍波羅蜜多；自行精進波羅蜜多，亦教他行精進波羅蜜多；自行靜慮波羅蜜多，亦教他行靜慮波羅蜜多；自行般若波羅蜜多，亦教他行般若波羅蜜多。是菩薩摩訶薩作此事已，持此善根與諸有情平等共有，回向所求嚴凈佛土，令速圓滿利樂有情。  
大般若波羅蜜多經卷第三百九十四 初分嚴凈佛土品第七十二之二  
　　“復次，善現，有菩薩摩訶薩以通愿力，盛滿三千大千世界上妙七寶施佛、法、僧。施已歡喜發弘誓愿：‘我持如是所種善根，與諸有情平等共有，回向所求嚴凈佛土，當令我土七寶莊嚴，一切有情隨意受用種種珍寶而無染著。’ 
　　“復次，善現，有菩薩摩訶薩以通愿力，擊奏無量天上、人中諸妙音樂，供養三寶及佛制多。供已歡喜發弘誓愿：‘我持如是所種善根，與諸有情平等共有，回向所求嚴凈佛土，當令我土常奏如是上妙樂音，有情聞之身心悅豫而無染著。’ 
　　“復次，善現，有菩薩摩訶薩以通愿力，盛滿三千大千世界人中、天上諸妙香花，供養三寶及佛制多。供已歡喜發弘誓愿：‘我持如是所種善根，與諸有情平等共有，回向所求嚴凈佛土，當令我土常有如是諸妙香花，有情受用身心悅豫而無染著。’ 
　　“復次，善現，有菩薩摩訶薩以通愿力，營辦百味上妙飲食，供養諸佛、獨覺、聲聞及諸菩薩摩訶薩眾。供已歡喜發弘誓愿：‘我持如是所種善根，與諸有情平等共有，回向所求嚴凈佛土，當得無上正等覺時，令我土中諸有情類，皆食如是百味飲食，資悅身心而無染著。’ 
　　“復次，善現，有菩薩摩訶薩以通愿力，營辦種種天上、人中上妙涂香、細軟衣服，奉施諸佛、獨覺、聲聞及諸菩薩摩訶薩眾，或復施法并佛制多。施已歡喜發弘誓愿：‘我持如是所種善根，與諸有情平等共有，回向所求嚴凈佛土，當得無上正等覺時，令我土中諸有情類，常得如是衣服、涂香，隨意受用而無染著。’ 
　　“復次，善現，有菩薩摩訶薩以通愿力，嚴辦種種人中、天上隨意所生上妙色、聲、香、味、觸境，供養諸佛及佛制多、獨覺、聲聞并諸菩薩，施余生類。歡喜踴躍發弘誓愿：‘我持如是所種善根，與諸有情平等共有，回向所求嚴凈佛土，當得無上正等覺時，令我土中諸有情類，隨心所樂上妙色、聲、香、味、觸境應念而至，歡喜受用而無染著。’ 
　　“復次，善現，有菩薩摩訶薩修行般若波羅蜜多，發弘誓愿精勤勇猛，自住內空，亦勸他住內空；自住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦勸他住外空乃至無性自性空。作此事已復發愿言：‘當得無上正等覺時，令我土中諸有情類，皆不遠離內空乃至無性自性空。’ 
　　“復次，善現，有菩薩摩訶薩修行般若波羅蜜多，發弘誓愿精勤勇猛，自修四念住，亦勸他修四念住；自修四正斷、四神足、五根、五力、七等覺支、八圣道支，亦勸他修四正斷乃至八圣道支。作此事已復發愿言：‘當得無上正等覺時，令我土中諸有情類，皆不遠離四念住乃至八圣道支。’ 
　　“復次，善現，有菩薩摩訶薩修行般若波羅蜜多，發弘誓愿精勤勇猛，自住苦圣諦，亦勸他住苦圣諦；自住集、滅、道圣諦，亦勸他住集、滅、道圣諦。作此事已復發愿言：‘當得無上正等覺時，令我土中諸有情類，皆不遠離苦圣諦、集、滅、道圣諦。’ 
　　“復次，善現，有菩薩摩訶薩修行般若波羅蜜多，發弘誓愿精勤勇猛，自修四靜慮，亦勸他修四靜慮；自修四無量、四無色定，亦勸他修四無量、四無色定。作此事已復發愿言：‘當得無上正等覺時，令我土中諸有情類，皆不遠離四靜慮、四無量、四無色定。’ 
　　“復次，善現，有菩薩摩訶薩修行般若波羅蜜多，發弘誓愿精勤勇猛，自修八解脫，亦勸他修八解脫；自修八勝處、九次第定、十遍處，亦勸他修八勝處、九次第定、十遍處。作此事已復發愿言：‘當得無上正等覺時，令我土中諸有情類，皆不遠離八解脫乃至十遍處。’ 
　　“復次，善現，有菩薩摩訶薩修行般若波羅蜜多，發弘誓愿精勤勇猛，自修陀羅尼門，亦勸他修陀羅尼門；自修三摩地門，亦勸他修三摩地門。作此事已復發愿言：‘當得無上正等覺時，令我土中諸有情類，皆不遠離陀羅尼門、三摩地門。’ 
　　“復次，善現，有菩薩摩訶薩修行般若波羅蜜多，發弘誓愿精勤勇猛，自修空解脫門，亦勸他修空解脫門；自修無相、無愿解脫門，亦勸他修無相、無愿解脫門。作此事已復發愿言：‘當得無上正等覺時，令我土中諸有情類，皆不遠離空解脫門、無相、無愿解脫門。’ 
　　“復次，善現，有菩薩摩訶薩修行般若波羅蜜多，發弘誓愿精勤勇猛，自修極喜地，亦勸他修極喜地；自修離垢地、發光地、焰慧地、極難勝地、現前地、遠行地、不動地、善慧地、法云地，亦勸他修離垢地乃至法云地。作此事已復發愿言：‘當得無上正等覺時，令我土中諸有情類，皆不遠離極喜地乃至法云地。’ 
　　“復次，善現，有菩薩摩訶薩修行般若波羅蜜多，發弘誓愿精勤勇猛，自修五眼，亦勸他修五眼；自修六神通，亦勸他修六神通。作此事已復發愿言：‘當得無上正等覺時，令我土中諸有情類，皆不遠離五眼、六神通。’ 
　　“復次，善現，有菩薩摩訶薩修行般若波羅蜜多，發弘誓愿精勤勇猛，自修佛十力，亦勸他修佛十力；自修四無所畏、四無礙解、大慈、大悲、大喜、大舍、十八佛不共法，亦勸他修四無所畏乃至十八佛不共法。作此事已復發愿言：‘當得無上正等覺時，令我土中諸有情類，皆不遠離佛十力乃至十八佛不共法。’ 
　　“復次，善現，有菩薩摩訶薩修行般若波羅蜜多，發弘誓愿精勤勇猛，自修三十二大士相，亦勸他修三十二大士相；自修八十隨好，亦勸他修八十隨好。作是事已復發愿言：‘當得無上正等覺時，令我土中諸有情類，皆不遠離三十二大士相、八十隨好。’ 
　　“復次，善現，有菩薩摩訶薩修行般若波羅蜜多，發弘誓愿精勤勇猛，自修無忘失法，亦勸他修無忘失法；自修恒住舍性，亦勸他修恒住舍性。作此事已復發愿言：‘當得無上正等覺時，令我土中諸有情類，皆不遠離無忘失法、恒住舍性。’ 
　　“復次，善現，有菩薩摩訶薩修行般若波羅蜜多，發弘誓愿精勤勇猛，自修一切智，亦勸他修一切智；自修道相智、一切相智，亦勸他修道相智、一切相智。作此事已復發愿言：‘當得無上正等覺時，令我土中諸有情類，皆不遠離一切智、道相智、一切相智。’ 
　　“復次，善現，有菩薩摩訶薩修行般若波羅蜜多，發弘誓愿精勤勇猛，自修一切菩薩摩訶薩行，亦勸他修一切菩薩摩訶薩行；自修諸佛無上正等菩提，亦勸他修諸佛無上正等菩提。作是事已復發愿言：‘當得無上正等覺時，令我土中諸有情類，皆不遠離一切菩薩摩訶薩行、諸佛無上正等菩提。’ 
　　“善現，是諸菩薩摩訶薩修行般若波羅蜜多，由此行愿便能嚴凈所求佛土。 
　　“善現，是諸菩薩摩訶薩隨爾所時行菩提道，應得圓滿所起行愿，即爾所時精勤修學。由此因緣，自能成就一切善法，亦能令他漸次成就一切善法，自能修得殊勝相好所莊嚴身，亦能令他漸次修得殊勝相好所莊嚴身，由廣大福所攝受故。 
　　“善現，是諸菩薩摩訶薩各于所求嚴凈佛土證得無上正等覺時，所化有情亦生彼土共受凈土大乘法樂。 
　　“善現，是諸菩薩摩訶薩應修如是嚴凈佛土，謂彼土中常不聞有三種惡趣，亦不聞有諸惡見趣，亦不聞有貪、瞋、癡毒，亦不聞有男女形相，亦不聞有聲聞、獨覺，亦不聞有苦、無常等，亦不聞有攝受資具，亦不聞有我、我所執，亦不聞有隨眠、纏結，亦不聞有顛倒執著，亦不聞有安立諸果分位差別；但聞說空、無相、無愿、無生、無滅、無性等聲，謂隨有情所樂差別，于樹林等內外物中，常有微風互相沖擊，發起種種微妙音聲，彼音聲中說：‘一切法皆無自性，無性故空，空故無相，無相故無愿，無愿故無生，無生故無滅，是故諸法本來寂靜自性涅槃，若佛出世、若不出世法相常爾。’彼佛土中諸有情類，若晝、若夜、若行、若立、若坐、若臥，常聞如是說法之聲。 
　　“善現，是諸菩薩摩訶薩各于所住嚴凈佛土證得無上正等覺時，十方如來、應、正等覺皆共稱贊彼彼佛名，若諸有情得聞如是所贊佛名，定于無上正等菩提得不退轉。 
　　“善現，是諸菩薩摩訶薩各于所住嚴凈佛土證得無上正等覺時，為諸有情宣說正法，有情聞已必不生疑，謂為是法、為是非法。所以者何？彼有情類了達諸法皆即真如、法界、法性、不虛妄性、不變異性，一切是法無非法者。善現，是諸菩薩摩訶薩皆能嚴凈如是佛土。 
　　“復次，善現，是諸菩薩摩訶薩有所化生具不善根，未于諸佛、菩薩、獨覺及聲聞所種諸善根，為諸惡友所攝受故，離善友故，不聞正法，常為種種我、有情見及諸見趣之所執藏，墮在斷、常二邊偏執。是諸有情自起邪執，亦常教他令起邪執，于佛起非佛想，于非佛起佛想；于法起非法想，于非法起法想；于僧起非僧想，于非僧起僧想。由是因緣誹毀正法，謗正法故，身壞命終墮諸惡趣，生地獄中受諸劇苦。是諸菩薩摩訶薩各于自土證得無上正等覺已，見彼有情沉淪生死受無量苦，以神通力方便教化，令舍惡見住正見中，從地獄出生于人趣。生人趣已，復以種種神通方便教化令住正定聚中，由此畢竟不墮惡趣。復令修習殊勝行愿，命終得生嚴凈佛土，受用凈土大乘法樂。 
　　“善現，是諸菩薩摩訶薩皆能如是嚴凈佛土。由所居土極清凈故，生彼有情，于一切法不起虛妄猶豫分別，謂此是世間法，此是出世間法；此是有漏法，此是無漏法；此是有為法，此是無為法。如是種種猶豫分別畢竟不起，由此因緣彼有情類定得無上正等菩提。 
　　“善現，如是菩薩摩訶薩嚴凈佛土。”  初分凈土方便品第七十三之一  
　　爾時，具壽善現白佛言：“世尊，是諸菩薩摩訶薩為住正性定聚，為住不定聚耶？” 
　　佛言：“善現，是諸菩薩摩訶薩皆住正性定聚，非不定聚。” 
　　具壽善現復白佛言：“世尊，是諸菩薩摩訶薩為住何等正性定聚？為聲聞乘，為獨覺乘，為佛乘耶？” 
　　佛言：“善現，是諸菩薩摩訶薩皆住佛乘正性定聚，非住二乘正性定聚。” 
　　具壽善現復白佛言：“世尊，是諸菩薩摩訶薩為何時住正性定聚？初發心耶？不退位耶？最后身耶？” 
　　佛言：“善現，是菩薩摩訶薩若初發心、若不退位、若最后身，皆住菩薩正性定聚。” 
　　具壽善現復白佛言：“世尊，住正性定聚諸菩薩摩訶薩，為復墮于諸惡趣不？” 
　　佛言：“善現，住正性定聚諸菩薩摩訶薩，決定不復墮諸惡趣。” 
　　復告善現：“于汝意云何？諸第八者、若預流、若一來、若不還、若阿羅漢、若獨覺，為有復墮惡趣者不？” 
　　善現答言：“不也，世尊。不也，善逝。” 
　　佛言：“善現，住正性定聚諸菩薩摩訶薩亦復如是，決定不復墮諸惡趣。何以故？善現，是諸菩薩摩訶薩從初發心，修行布施波羅蜜多，修行凈戒、安忍、精進、靜慮、般若波羅蜜多；安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；修行四念住，修行四正斷、四神足、五根、五力、七等覺支、八圣道支；安住苦圣諦，安住集、滅、道圣諦；修行四靜慮，修行四無量、四無色定；修行八解脫，修行八勝處、九次第定、十遍處；修行陀羅尼門，修行三摩地門；修行空解脫門，修行無相、無愿解脫門；修行極喜地，修行離垢地、發光地、焰慧地、極難勝地、現前地、遠行地、不動地、善慧地、法云地；修行五眼，修行六神通；修行佛十力，修行四無所畏、四無礙解、大慈、大悲、大喜、大舍、十八佛不共法；修行無忘失法，修行恒住舍性；修行一切智，修行道相智、一切相智；修行一切菩薩摩訶薩行，修行諸佛無上正等菩提，伏斷一切惡不善法。 
　　“善現，由此因緣，是諸菩薩摩訶薩復墮惡趣，無有是處。是諸菩薩摩訶薩若生長壽天，亦無是處，謂于彼處諸勝善法不得現行。是諸菩薩摩訶薩若生邊鄙，或生達絮、篾戾車中，無有是處，謂于彼處不能修行殊勝善法，多起惡見不信因果，常樂習行諸穢惡業，不聞佛名、法名、僧名，亦無四眾，謂苾芻眾、苾芻尼眾、近事男眾、近事女眾。是諸菩薩摩訶薩若生邪見家，無有是處，謂生彼家執著種種諸惡見趣，撥無妙行、惡行及果，不修諸善樂作諸惡。善現，初發無上正等覺心，諸菩薩摩訶薩求趣無上正等菩提，以勝意樂受行十種不善業道，無有是處。”  
　　爾時，具壽善現白佛言：“世尊，若菩薩摩訶薩從初發心成就如是善根功德，于諸惡處不復受生，何故世尊每為眾說自本生事若百若千，于中亦有生諸惡處，爾時善根為何所在？” 
　　佛告善現：“非菩薩摩訶薩由不凈業受惡趣身，但為利樂諸有情類，由故思愿而受彼身。善現，諸阿羅漢、獨覺豈有方便善巧如菩薩摩訶薩，成就如是方便善巧受傍生身，有獵者來欲為損害，便起無上安忍慈悲，欲令彼人得利樂故，自舍身命而不害彼。善現，由是因緣，當知菩薩摩訶薩為欲饒益諸有情故，為大慈悲速圓滿故，雖現受種種傍生之身，而不為傍生過失所染。” 
　　具壽善現復白佛言：“世尊，諸菩薩摩訶薩住何善法，為欲利樂諸有情故受如是身？” 
　　佛告善現：“諸菩薩摩訶薩有何善法不應圓滿？善現，諸菩薩摩訶薩為得無上正等菩提，一切善法皆應圓滿。善現，諸菩薩摩訶薩從初發心乃至安坐妙菩提座，于其中間無有善法不應圓滿。要具圓滿一切善法，方得無上正等菩提，若一善法未能圓滿，而得無上正等菩提，無有是處。是故，善現，諸菩薩摩訶薩從初發心乃至安坐妙菩提座，于其中間常學圓滿一切善法，學已當得一切相智，永斷一切習氣相續，證得無上正等菩提。”  
　　時，具壽善現白佛言：“世尊，云何菩薩摩訶薩成就如是一切白凈圣無漏法，而生惡趣受傍生身？” 
　　佛言：“善現，于意云何？如來成就一切白凈無漏法不？” 
　　善現答言：“如是，世尊。如是，善逝。如來成就一切白凈無漏之法。” 
　　佛言：“善現，于意云何？如來化作傍生趣身，饒益有情作佛事不？” 
　　善現答言：“如是，世尊。如是，善逝。如來化作傍生趣身，饒益有情作諸佛事。” 
　　佛言：“善現，于意云何？如來化作傍生身時，是實傍生受彼苦不？” 
　　善現答言：“不也，世尊。不也，善逝。如來化作傍生身時，非實傍生不受彼苦。” 
　　佛告善現：“諸菩薩摩訶薩亦復如是，雖成就一切白凈無漏法，而為成熟諸有情故，方便善巧受傍生身，由受彼身如應成熟諸有情類。 
　　“復次，善現，于意云何？有阿羅漢諸漏永盡，能化作身起諸事業，由彼事業生他喜不？” 
　　善現答言：“如是，世尊。如是，善逝。有阿羅漢諸漏永盡，能化作身起諸事業，由彼事業令他生喜。” 
　　佛告善現：“諸菩薩摩訶薩亦復如是，雖成就一切白凈無漏法，而為利樂諸有情故，方便善巧受惡趣身，如應成熟諸有情類，雖受彼身而不同彼受諸苦惱，亦復不為彼趣過失之所雜染。 
　　“復次，善現，于意云何？有巧幻師或彼弟子，幻作種種象、馬等事，令諸人見歡喜踴躍，于彼有實象、馬等不？” 
　　善現答言：“不也，世尊。不也，善逝。于彼實無象、馬等事。” 
　　佛告善現：“諸菩薩摩訶薩亦復如是，雖成就一切白凈無漏法，而為饒益諸有情故，現受種種傍生等身，雖受彼身而實非彼，亦不為彼過所染污。”  
　　時，具壽善現白佛言：“世尊，諸菩薩摩訶薩方便善巧如是廣大，雖成就白凈無漏圣智，而為有情故受種種身，隨其所宜現作饒益。世尊，諸菩薩摩訶薩安住何等白凈勝法，能作如是方便善巧，雖受種種傍生等身，而不為彼過失所染？” 
　　佛告善現：“諸菩薩摩訶薩安住般若波羅蜜多，能作如是方便善巧，雖往十方無量殑伽沙等世界現種種身，利益安樂彼有情類，而于其中不生染著。何以故？善現，是菩薩摩訶薩于一切法都無所得，謂都不得能染、所染及染因緣。何以故？以一切法自性空故。善現，空不能染著空，空亦不能染著余法，亦無余法能染著空。所以者何？空中空性尚不可得，況有余法而可得者？善現，如是名為不可得空，諸菩薩摩訶薩安住此中，能證無上正等菩提。”  
　　爾時，具壽善現白佛言：“世尊，諸菩薩摩訶薩為但安住如是般若波羅蜜多，能作如是方便善巧，為亦住余法耶？” 
　　佛告善現：“豈有余法不入般若波羅蜜多，云何復疑為住余法？” 
　　“世尊，如是般若波羅蜜多若自性空，云何般若波羅蜜多攝一切法？世尊，非于空中可說有法攝與不攝。” 
　　“善現，豈不諸法自性皆空？” 
　　“如是，世尊。如是，善逝。” 
　　“善現，若一切法自性皆空，豈不空中攝一切法？”  
　　爾時，具壽善現白佛言：“世尊，云何菩薩摩訶薩修行般若波羅蜜多時，住一切法自性空中，引發神通波羅蜜多，諸菩薩摩訶薩住是神通波羅蜜多，能往十方無量殑伽沙等世界，供養諸佛聽受正法，于諸佛所種諸善根？” 
　　佛告善現：“若菩薩摩訶薩修行般若波羅蜜多時，遍觀十方無量殑伽沙等世界及諸佛眾若所說法自性皆空，唯有世俗假說名字，如是世俗假說名字亦自性空。善現，若十方界及諸佛眾并所說法假說名字自性不空，則所說空應不周遍，以所說空非不周遍故，一切法自性皆空。 
　　“善現，是菩薩摩訶薩修行般若波羅蜜多時，由遍觀空方便善巧，便能引發殊勝神通波羅蜜多，住此神通波羅蜜多，復能引發天眼、天耳、神境、他心、宿住隨念，及知漏盡殊勝通慧。善現，諸菩薩摩訶薩非離神通波羅蜜多，有能自在成熟有情、嚴凈佛土，證得無上正等菩提。善現，是故神通波羅蜜多是菩提道，諸菩薩摩訶薩皆依此道求趣無上正等菩提，于求趣時能自圓滿一切善法，亦能令他修諸善法，雖作是事而于善法不生執著。所以者何？是菩薩摩訶薩知諸善法自性皆空，非自性空有所執著，若有執著則有愛味，由無執著亦無愛味，自性空中無愛味故。 
　　“善現，是菩薩摩訶薩修行般若波羅蜜多時，住勝神通波羅蜜多，引發天眼清凈過人，用是天眼觀一切法皆自性空。善現，是菩薩摩訶薩見一切法自性空故，不依法相造作諸業，雖為有情說如是法，而亦不得諸有情相及彼施設。善現，是菩薩摩訶薩以無所得而為方便，引發神通波羅蜜多，用是神通波羅蜜多能作悲愿神通作事。 
　　“善現，是菩薩摩訶薩用極清凈過人天眼，能見十方無量殑伽沙等世界，見已引發神境智通，往彼饒益諸有情類，或以布施波羅蜜多而為饒益，或以凈戒、安忍、精進、靜慮、般若波羅蜜多而為饒益；或以四念住而為饒益，或以四正斷、四神足、五根、五力、七等覺支、八圣道支而為饒益；或以四靜慮而為饒益，或以四無量、四無色定而為饒益；或以八解脫而為饒益，或以八勝處、九次第定、十遍處而為饒益；或以聲聞法而為饒益，或以獨覺法而為饒益，或以菩薩法而為饒益，或以諸佛法而為饒益。 
　　“善現，是菩薩摩訶薩于十方界，若見有情多慳貪者，深生憐愍說如是法：‘汝等有情當行布施，諸慳貪者受貧窮苦，由貧窮故無有威德，尚不自益況能益他？是故汝等當勤布施，既自安樂亦安樂他，勿以貧窮互相食啖，俱不解脫諸惡趣苦。’ 
　　“善現，是菩薩摩訶薩于十方界，若見有情毀凈戒者，深生憐愍說如是法：‘汝等有情當持凈戒，諸破戒者受惡趣苦，破戒之人無有威德，尚不自益況能益他？破戒因緣或生地獄受苦異熟，或生傍生受苦異熟，或生鬼界受苦異熟。汝等若墮諸惡趣中受苦異熟，尚不自救況能救他？是故汝等當持凈戒，不應容納破戒之心經剎那頃，況經多時？勿縱自心后生憂悔。’ 
　　“善現，是菩薩摩訶薩于十方界，若見有情更相瞋忿，展轉結恨互相損惱，深生憐愍說如是法：‘汝等有情當修安忍，勿相瞋忿結恨相害，諸瞋恨心不順善法，增長惡法招現衰損。汝等由此瞋恨心故，身壞命終當墮地獄、傍生、鬼界受諸劇苦，是故汝等不應容納瞋恨之心經剎那頃，何況令其多時相續？汝等今者應起慈心，展轉相緣作饒益事。’ 
　　“善現，是菩薩摩訶薩于十方界，若見有情懶惰懈怠，深生憐愍說如是法：‘汝等有情當勤精進，勿于善法懶惰懈怠，諸懈怠者于諸善法及諸勝事皆不能成。汝等由斯當墮地獄、傍生、鬼界受無量苦，是故汝等不應容納此懈怠心經剎那頃，何況令其長時相續？’ 
　　“善現，是菩薩摩訶薩于十方界，若見有情失念散亂心不寂靜，深生憐愍說如是法：‘汝等有情當修靜慮，勿生失念散亂之心，如是之心不順善法，增長惡法招現衰損。汝等由此，身壞命終當墮地獄、傍生、鬼界受無量苦，是故汝等不應容納失念散亂相應之心經剎那頃，何況令其長時相續？’ 
　　“善現，是菩薩摩訶薩于十方界，若見有情愚癡惡慧，深生憐愍說如是法：‘汝等有情當修勝慧勿起惡慧，起惡慧者于諸善趣尚不能往，況得解脫？汝等由此惡慧因緣，當墮地獄、傍生、鬼界受無量苦，是故汝等不應容納愚癡惡慧相應之心經剎那頃，何況令其長時相續？’ 
　　“善現，是菩薩摩訶薩于十方界，若見有情多貪欲者，深生憐愍方便教導，令修不凈觀；若見有情多瞋恚者，深生憐愍方便教導，令修慈悲觀；若見有情愚癡多者，深生憐愍方便教導，令修緣起觀；若見有情我慢多者，深生憐愍方便教導，令修界分別觀；若見有情尋伺多者，深生憐愍方便教導，令修持息念觀；若見有情行邪道者，深生憐愍方便教導，令入正道，謂聲聞道、或獨覺道、或如來道，方便為彼說如是法：‘汝等所執自性皆空，非空法中可有所執，以無所執為空相故。’ 
　　“如是，善現，諸菩薩摩訶薩修行般若波羅蜜多時，要住神通波羅蜜多，方能自在宣說正法，利益安樂諸有情類。善現，若菩薩摩訶薩遠離神通波羅蜜多，不能自在宣說正法，與諸有情作饒益事。善現，如鳥無翅，不能自在飛翔虛空遠有所至，諸菩薩摩訶薩亦復如是，若無神通波羅蜜多，不能自在宣說正法，與諸有情作饒益事。是故，善現，諸菩薩摩訶薩修行般若波羅蜜多時，應引發神通波羅蜜多，若引發神通波羅蜜多，則能隨意宣說正法，利益安樂諸有情類。 
　　“善現，是菩薩摩訶薩以最清凈過人天眼，遍觀十方無量殑伽沙等世界，及觀生彼諸有情類，見已引發神境智通，經須臾頃往到彼界，以他心智如實了知彼諸有情心、心所法，隨其所宜為說法要，謂說布施，或說凈戒，或說安忍，或說精進，或說靜慮，或說般若；或說四念住，或說四正斷、四神足、五根、五力、七等覺支、八圣道支；或說四靜慮，或說四無量、四無色定；或說八解脫，或說八勝處、九次第定、十遍處；或說陀羅尼門，或說三摩地門；或說空解脫門，或說無相、無愿解脫門；或說內空，或說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；或說苦圣諦，或說集、滅、道圣諦；或說因緣，或說等無間緣、所緣緣、增上緣；或說從緣所生諸法；或說無明，或說行、識、名色、六處、觸、受、愛、取、有、生、老死愁嘆苦憂惱；或說蘊、處、界；或說聲聞道，或說獨覺道，或說菩薩道；或說菩提，或說涅槃。令彼有情聞是法已，皆得殊勝利益安樂。 
　　“善現，是菩薩摩訶薩以最清凈過人天耳，能聞一切人非人聲。由此天耳能聞十方無量殑伽沙等世界諸佛說法，聞已無倒皆能受持，為諸有情如實宣說，或說布施，或說凈戒，或說安忍，或說精進，或說靜慮，或說般若，如是乃至或說涅槃，令彼有情聞是法已，皆得殊勝利益安樂。 
　　“善現，是菩薩摩訶薩以最清凈他心智通，如實了知諸有情類心、心所法，隨其所宜為說法要，謂說布施，或說凈戒，或說安忍，或說精進，或說靜慮，或說般若，如是乃至或說涅槃，令彼有情聞是法已，皆得殊勝利益安樂。 
　　“善現，是菩薩摩訶薩以凈宿住隨念智通，能憶自他諸本生事。由此宿住隨念智通，如實念知過去諸佛及弟子眾名等差別，若諸有情樂聞過去諸宿住事而得益者，便為宣說諸宿住事，因此方便為說正法，謂說布施，或說凈戒，或說安忍，或說精進，或說靜慮，或說般若，如是乃至或說涅槃，令彼有情聞是法已，皆得殊勝利益安樂。 
　　“善現，是菩薩摩訶薩以極迅速神境智通，往到十方無量殑伽沙等世界，親近供養諸佛世尊，于諸佛所植眾德本還歸本土，為諸有情宣說他方種種勝事，因斯方便為說正法，謂說布施，或說凈戒，或說安忍，或說精進，或說靜慮，或說般若，如是乃至或說涅槃，令彼有情聞是法已，皆得殊勝利益安樂。 
　　“善現，是菩薩摩訶薩以隨所得漏盡智通，如實了知諸有情類漏盡未盡，亦如實知漏盡方便，為未盡者宣說法要，謂說布施，或說凈戒，或說安忍，或說精進，或說靜慮，或說般若，如是乃至或說涅槃，令彼有情聞是法已，皆得殊勝利益安樂。 
　　“如是，善現，諸菩薩摩訶薩修行般若波羅蜜多時，應引發神通波羅蜜多。是菩薩摩訶薩修習神通波羅蜜多得圓滿故，隨意所樂受種種身，不為苦樂過失所染，如佛化身雖能施作種種事業，而不為彼苦樂過失之所雜染。 
　　“善現，諸菩薩摩訶薩修行般若波羅蜜多時，應游戲神通波羅蜜多，若游戲神通波羅蜜多，則能成熟有情、嚴凈佛土，速證無上正等菩提。善現，若菩薩摩訶薩不成熟有情、嚴凈佛土，終不能得所求無上正等菩提。何以故？善現，諸菩薩摩訶薩菩提資糧若未具者，必不能得所求無上正等菩提。”  
大般若波羅蜜多經卷第三百九十五 初分凈土方便品第七十三之二  
　　爾時，具壽善現白佛言：“世尊，何等名為菩薩摩訶薩菩提資糧，諸菩薩摩訶薩要具如是菩提資糧，乃能證得所求無上正等菩提？” 
　　佛告善現：“一切善法皆是菩薩摩訶薩菩提資糧，諸菩薩摩訶薩要具如是菩提資糧，乃能證得所求無上正等菩提。” 
　　具壽善現復白佛言：“世尊，何等名為一切善法，諸菩薩摩訶薩成就如是諸善法故，證得無上正等菩提？” 
　　佛告善現：“諸菩薩摩訶薩從初發心，修行布施波羅蜜多，修行凈戒、安忍、精進、靜慮、般若波羅蜜多，于中都無分別執著，謂作是念：‘此是施等，由此、為此而修施等。’是三分別執著皆無，知一切法自性空故。由是所修波羅蜜多，能自饒益，亦能饒益一切有情，令出生死得涅槃故，說為善法，亦名菩薩菩提資糧，亦名菩薩摩訶薩道。過去、未來、現在菩薩摩訶薩眾行此道故，已得當得今得無上正等菩提，亦令有情已當今度生死大海證涅槃樂。 
　　“善現，諸菩薩摩訶薩從初發心，修行四念住，修行四正斷、四神足、五根、五力、七等覺支、八圣道支，于中都無分別執著，謂作是念：‘此是四念住等，由此、為此而修四念住等。’是三分別執著皆無，知一切法自性空故。由是所修四念住等，能自饒益，亦能饒益一切有情，令出生死得涅槃故，說為善法，亦名菩薩菩提資糧，亦名菩薩摩訶薩道。過去、未來、現在菩薩摩訶薩眾行此道故，已得當得今得無上正等菩提，亦令有情已當今度生死大海證涅槃樂。 
　　“善現，諸菩薩摩訶薩從初發心，安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，于中都無分別執著，謂作是念：‘此是內空等，由此、為此而住內空等。’是三分別執著皆無，知一切法自性空故。由是所住內空等，能自饒益，亦能饒益一切有情，令出生死得涅槃故，說為善法，亦名菩薩菩提資糧，亦名菩薩摩訶薩道。過去、未來、現在菩薩摩訶薩眾行此道故，已得當得今得無上正等菩提，亦令有情已當今度生死大海證涅槃樂。 
　　“善現，諸菩薩摩訶薩從初發心，安住苦圣諦，安住集、滅、道圣諦，于中都無分別執著，謂作是念：‘此是苦圣諦等，由此、為此而住苦圣諦等。’是三分別執著皆無，知一切法自性空故。由是所住苦圣諦等，能自饒益，亦能饒益一切有情，令出生死得涅槃故，說為善法，亦名菩薩菩提資糧，亦名菩薩摩訶薩道。過去、未來、現在菩薩摩訶薩眾行此道故，已得當得今得無上正等菩提，亦令有情已當今度生死大海證涅槃樂。 
　　“善現，諸菩薩摩訶薩從初發心，修行四靜慮，修行四無量、四無色定，于中都無分別執著，謂作是念：‘此是四靜慮等，由此、為此而修四靜慮等。’是三分別執著皆無，知一切法自性空故。由是所修四靜慮等，能自饒益，亦能饒益一切有情，令出生死得涅槃故，說為善法，亦名菩薩菩提資糧，亦名菩薩摩訶薩道。過去、未來、現在菩薩摩訶薩眾行此道故，已得當得今得無上正等菩提，亦令有情已當今度生死大海證涅槃樂。 
　　“善現，諸菩薩摩訶薩從初發心，修行八解脫，修行八勝處、九次第定、十遍處，于中都無分別執著，謂作是念：‘此是八解脫等，由此、為此而修八解脫等。’是三分別執著皆無，知一切法自性空故。由是所修八解脫等，能自饒益，亦能饒益一切有情，令出生死得涅槃故，說為善法，亦名菩薩菩提資糧，亦名菩薩摩訶薩道。過去、未來、現在菩薩摩訶薩眾行此道故，已得當得今得無上正等菩提，亦令有情已當今度生死大海證涅槃樂。 
　　“善現，諸菩薩摩訶薩從初發心，修行陀羅尼門，修行三摩地門，于中都無分別執著，謂作是念：‘此是陀羅尼門等，由此、為此而修陀羅尼門等。’是三分別執著皆無，知一切法自性空故。由是所修陀羅尼門等，能自饒益，亦能饒益一切有情，令出生死得涅槃故，說為善法，亦名菩薩菩提資糧，亦名菩薩摩訶薩道。過去、未來、現在菩薩摩訶薩眾行此道故，已得當得今得無上正等菩提，亦令有情已當今度生死大海證涅槃樂。 
　　“善現，諸菩薩摩訶薩從初發心，修行空解脫門，修行無相、無愿解脫門，于中都無分別執著，謂作是念：‘此是空解脫門等，由此、為此而修空解脫門等。’是三分別執著皆無，知一切法自性空故。由是所修空解脫門等，能自饒益，亦能饒益一切有情，令出生死得涅槃故，說為善法，亦名菩薩菩提資糧，亦名菩薩摩訶薩道。過去、未來、現在菩薩摩訶薩眾行此道故，已得當得今得無上正等菩提，亦令有情已當今度生死大海證涅槃樂。 
　　“善現，諸菩薩摩訶薩從初發心，修行極喜地，修行離垢地、發光地、焰慧地、極難勝地、現前地、遠行地、不動地、善慧地、法云地，于中都無分別執著，謂作是念：‘此是極喜地等，由此、為此而修極喜地等。’是三分別執著皆無，知一切法自性空故。由是所修極喜地等，能自饒益，亦能饒益一切有情，令出生死得涅槃故，說為善法，亦名菩薩菩提資糧，亦名菩薩摩訶薩道。過去、未來、現在菩薩摩訶薩眾行此道故，已得當得今得無上正等菩提，亦令有情已當今度生死大海證涅槃樂。 
　　“善現，諸菩薩摩訶薩從初發心，修行五眼，修行六神通，于中都無分別執著，謂作是念：‘此是五眼等，由此、為此而修五眼等。’是三分別執著皆無，知一切法自性空故。由是所修五眼等，能自饒益，亦能饒益一切有情，令出生死得涅槃故，說為善法，亦名菩薩菩提資糧，亦名菩薩摩訶薩道。過去、未來、現在菩薩摩訶薩眾行此道故，已得當得今得無上正等菩提，亦令有情已當今度生死大海證涅槃樂。 
　　“善現，諸菩薩摩訶薩從初發心，修行佛十力，修行四無所畏、四無礙解、大慈、大悲、大喜、大舍、十八佛不共法，于中都無分別執著，謂作是念：‘此是佛十力等，由此、為此而修佛十力等。’是三分別執著皆無，知一切法自性空故。由是所修佛十力等，能自饒益，亦能饒益一切有情，令出生死得涅槃故，說為善法，亦名菩薩菩提資糧，亦名菩薩摩訶薩道。過去、未來、現在菩薩摩訶薩眾行此道故，已得當得今得無上正等菩提，亦令有情已當今度生死大海證涅槃樂。 
　　“善現，諸菩薩摩訶薩從初發心，修行無忘失法，修行恒住舍性，于中都無分別執著，謂作是念：‘此是無忘失法等，由此、為此而修無忘失法等。’是三分別執著皆無，知一切法自性空故。由是所修無忘失法等，能自饒益，亦能饒益一切有情，令出生死得涅槃故，說為善法，亦名菩薩菩提資糧，亦名菩薩摩訶薩道。過去、未來、現在菩薩摩訶薩眾行此道故，已得當得今得無上正等菩提，亦令有情已當今度生死大海證涅槃樂。 
　　“善現，諸菩薩摩訶薩從初發心，修行一切智，修行道相智、一切相智，于中都無分別執著，謂作是念：‘此是一切智等，由此、為此而修一切智等。’是三分別執著皆無，知一切法自性空故。由是所修一切智等，能自饒益，亦能饒益一切有情，令出生死得涅槃故，說為善法，亦名菩薩菩提資糧，亦名菩薩摩訶薩道。過去、未來、現在菩薩摩訶薩眾行此道故，已得當得今得無上正等菩提，亦令有情已當今度生死大海證涅槃樂。 
　　“善現，當知復有無量諸菩薩眾所修功德皆名善法，亦名菩薩菩提資糧，亦名菩薩摩訶薩道。諸菩薩摩訶薩要修如是殊勝善法令極圓滿，乃能證得一切智智，要已證得一切智智，乃能無倒轉正法輪，令諸有情解脫生死，證得畢竟常樂涅槃。”  初分無性自性品第七十四之一  
　　爾時，具壽善現白佛言：“世尊，若如是法是菩薩法，復何等法是佛法耶？” 
　　佛告善現：“汝所問言‘若如是法是菩薩法，復何等法是佛法？’者，善現，即菩薩法亦是佛法。謂諸菩薩摩訶薩于一切法覺一切相，由此當得一切相智，永斷一切習氣相續。若諸如來、應、正等覺，于一切法以一剎那相應妙慧現等覺已，證得無上正等菩提。善現，如是菩薩與佛有異，如二圣者雖俱是圣，而有行向、住果差別。 
　　“如是，善現，若無間道中行于一切法，未離暗障，未到彼岸，未得自在，未得果時，名為菩薩摩訶薩。若解脫道中行于一切法，已離暗障，已到彼岸，已得自在，已得果時，名為如來、應、正等覺。善現，是為菩薩與佛有異，雖位有異而法無別。”  
　　時，具壽善現白佛言：“世尊，若一切法自相皆空，自相空中云何得有種種差別，謂此是地獄，此是傍生，此是鬼界，此是天，此是人，此是種姓地，此是第八地，此是預流，此是一來，此是不還，此是阿羅漢，此是獨覺，此是菩薩摩訶薩，此是如來、應、正等覺？世尊，如此所說補特伽羅既不可得，彼所造業亦不可得，如所造業既不可得，彼異熟果亦不可得。” 
　　佛告善現：“如是，如是，如汝所說，一切法自相空，自相空中無數取趣、無所造業、無異熟果差別可得。然諸有情于一切法自相空理不能盡知，由此因緣造作諸業，謂造罪業，或造福業，或造不動業，或造無漏業。造罪業故，或墮地獄，或墮傍生，或墮鬼界；造福業故，或生人趣，或生欲天；造不動業故，或生色界，或生無色界；造無漏業故，或得聲聞果，或得獨覺果。若知諸法自相皆空，或入菩薩摩訶薩地，或證無上正等菩提。 
　　“由此因緣，諸菩薩摩訶薩修行布施波羅蜜多，修行凈戒、安忍、精進、靜慮、般若、方便善巧、妙愿、力、智波羅蜜多；安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；修行四念住，修行四正斷、四神足、五根、五力、七等覺支、八圣道支；安住苦圣諦，安住集、滅、道圣諦；修行四靜慮，修行四無量、四無色定；修行八解脫，修行八勝處、九次第定、十遍處；修行陀羅尼門，修行三摩地門；修行空解脫門，修行無相、無愿解脫門；修行極喜地，修行離垢地、發光地、焰慧地、極難勝地、現前地、遠行地、不動地、善慧地、法云地；修行五眼，修行六神通；修行佛十力，修行四無所畏、四無礙解、大慈、大悲、大喜、大舍、十八佛不共法；修行無忘失法，修行恒住舍性；修行一切智，修行道相智、一切相智。 
　　“善現，是菩薩摩訶薩于如是等菩提分法，無間無缺修令圓滿，既圓滿已便能引發親助菩提金剛喻定，證得無上正等菩提，說名如來、應、正等覺，利益安樂無量有情，諸有所為常無失壞，無失壞故不墮生死諸趣輪回。” 
　　具壽善現白佛言：“世尊，佛證無上正等覺已，為得諸趣生死法不？” 
　　“不也，善現。” 
　　“世尊，佛證無上正等覺已，為得黑業、白業、黑白業、非黑白業不？” 
　　“不也，善現。”  
　　時，具壽善現復白佛言：“世尊，若佛不得諸趣生死及業差別，云何施設此是地獄，此是傍生，此是鬼界，此是天，此是人，此是種性，此是第八，此是預流，此是一來，此是不還，此是阿羅漢，此是獨覺，此是菩薩摩訶薩，此是如來、應、正等覺？” 
　　佛告善現：“諸有情類自知諸法自相空不？” 
　　善現答言：“不也，世尊。不也，善逝。” 
　　佛言：“善現，若諸有情自知諸法自相空者，則不應說菩薩摩訶薩求證無上正等菩提，方便善巧施設至教，撥諸有情惡趣生死。善現，以諸有情不知諸法自相空故，流轉諸趣受無量苦，是故諸菩薩摩訶薩從諸佛所聞一切法自相空已，求證無上正等菩提，方便善巧施設至教，撥諸有情惡趣生死。 
　　“善現，諸菩薩摩訶薩常作是念：‘非一切法實有自相，如諸愚夫異生所執，然彼分別顛倒力故，非實有中起實有想，謂無我中而起我想，于無有情、命者、生者、養者、士夫、補特伽羅、意生、儒童、作者、受者、知者、見者中而起有情乃至見者想；于無色中而起色想，于無受、想、行、識中而起受、想、行、識想；于無眼處中而起眼處想，于無耳、鼻、舌、身、意處中而起耳、鼻、舌、身、意處想；于無色處中而起色處想，于無聲、香、味、觸、法處中而起聲、香、味、觸、法處想；于無眼界中而起眼界想，于無耳、鼻、舌、身、意界中而起耳、鼻、舌、身、意界想；于無色界中而起色界想，于無聲、香、味、觸、法界中而起聲、香、味、觸、法界想；于無眼識界中而起眼識界想，于無耳、鼻、舌、身、意識界中而起耳、鼻、舌、身、意識界想；于無眼觸中而起眼觸想，于無耳、鼻、舌、身、意觸中而起耳、鼻、舌、身、意觸想；于無眼觸為緣所生諸受中而起眼觸為緣所生諸受想；于無耳、鼻、舌、身、意觸為緣所生諸受中而起耳、鼻、舌、身、意觸為緣所生諸受想；于無地界中而起地界想，于無水、火、風、空、識界中而起水、火、風、空、識界想；于無因緣中而起因緣想，于無等無間緣、所緣緣、增上緣中而起等無間緣、所緣緣、增上緣想；于無從緣所生諸法中而起從緣所生諸法想；于無無明中而起無明想，于無行、識、名色、六處、觸、受、愛、取、有、生、老死愁嘆苦憂惱中而起行乃至老死愁嘆苦憂惱想；于無世間法中而起世間法想，于無出世間法中而起出世間法想；于無有漏法中而起有漏法想，于無無漏法中而起無漏法想；于無有為法中而起有為法想，于無無為法中而起無為法想。如是分別顛倒力故，非實有中起實有想，虛妄執著倒亂其心，造身、語、意諸善惡業，不能解脫惡趣生死，我當撥濟令得解脫。’ 
　　“善現，諸菩薩摩訶薩作是念已，修行般若波羅蜜多，以諸善法攝在般若波羅蜜多，無倒修行諸菩薩行，漸次圓滿菩提資糧，菩提資糧得圓滿已，證得無上正等菩提。得菩提已，為諸有情宣說開示分別建立四圣諦義，謂是苦圣諦，是苦集圣諦，是苦滅圣諦，是趣苦滅道圣諦。復以一切菩提分法，攝在如是四圣諦中，復依一切菩提分法，施設安立佛、法、僧寶。由此三寶出現世間，諸有情類解脫生死，若諸有情不能歸信佛、法、僧寶而造諸業，輪回諸趣受苦無窮。”  
　　爾時，具壽善現白佛言：“世尊，為由苦諦得般涅槃？為由苦智得般涅槃？為由集諦得般涅槃？為由集智得般涅槃？為由滅諦得般涅槃？為由滅智得般涅槃？為由道諦得般涅槃？為由道智得般涅槃？” 
　　佛告善現：“非由苦諦得般涅槃，非由苦智得般涅槃，非由集諦得般涅槃，非由集智得般涅槃，非由滅諦得般涅槃，非由滅智得般涅槃，非由道諦得般涅槃，非由道智得般涅槃。善現，我說四圣諦平等性即是涅槃，如是涅槃不由苦、集、滅、道諦得，亦不由苦、集、滅、道智得，但由般若波羅蜜多證平等性名得涅槃。” 
　　具壽善現復白佛言：“世尊，何等名為四圣諦平等性？” 
　　佛告善現：“若于是處，無苦、無苦智，無集、無集智，無滅、無滅智，無道、無道智，此即名為四圣諦平等性，此平等性即四圣諦。所有真如、法界、法性、不虛妄性、不變異性、法定、法住、平等性、離生性、實際、虛空界、不思議界，如來出世、若不出世性相常住，無失壞、無變易，如是名為四圣諦平等性。諸菩薩摩訶薩修行般若波羅蜜多時，為欲隨覺此四圣諦平等性故修行般若波羅蜜多，若能隨覺此四圣諦平等性時，名真隨覺一切圣諦。”  
　　時，具壽善現白佛言：“世尊，云何菩薩摩訶薩為欲隨覺此四圣諦平等性故，修行般若波羅蜜多？若能隨覺此四圣諦平等性時，即能隨覺一切圣諦，既能隨覺一切圣諦，即能如實修菩薩行，既能如實修菩薩行，不墮聲聞及獨覺地，趣入菩薩正性離生？” 
　　佛告善現：“諸菩薩摩訶薩修行般若波羅蜜多時，無有少法不如實見，于一切法如實見時，于一切法都無所得，于一切法無所得時，則如實見一切法空，謂如實見四諦所攝及所不攝諸法皆空。如是見時能入菩薩正性離生，由能入菩薩正性離生故，即住菩薩種性地中。既住菩薩種性地中，則能決定不從頂墮，若從頂墮應墮聲聞或獨覺地。 
　　“善現，是菩薩摩訶薩安住菩薩種性地中，能起四靜慮及起四無量、四無色定。是菩薩摩訶薩安住如是奢摩他地，能決擇一切法及隨覺四圣諦。是菩薩摩訶薩雖遍知苦而能不起緣執苦心，雖永斷集而能不起緣執集心，雖證于滅而能不起緣執滅心，雖修于道而能不起緣執道心，但起隨順趣向臨入無上正等菩提之心，于一切法觀察實相。” 
　　具壽善現白佛言：“世尊，云何是菩薩摩訶薩于一切法觀察實相？” 
　　佛言：“善現，是菩薩摩訶薩于一切法皆觀為空。” 
　　“世尊，是菩薩摩訶薩于一切法觀何等空？” 
　　“善現，是菩薩摩訶薩于一切法觀自相空。善現，是菩薩摩訶薩用如是相毗缽舍那，如實觀見諸法皆空，都不見有諸法自性可住彼性證得無上正等菩提。何以故？善現，諸佛無上正等菩提及一切法，皆以無性而為自性。如是無性非諸佛所作，非獨覺所作，非菩薩所作，非諸聲聞向果所作，但為有情于一切法不知不見如實皆空。由此因緣，諸菩薩摩訶薩修行般若波羅蜜多，方便善巧為諸有情如實宣說，令離執著脫生死苦。”  
　　爾時，具壽善現白佛言：“世尊，若一切法皆以無性而為自性，如是無性非諸佛所作，非獨覺所作，非菩薩所作，非阿羅漢所作，非不還所作，非一來所作，非預流所作，亦非如是諸向所作者，云何施設有諸法異，謂此是地獄，此是傍生，此是鬼界，此是人；此是四大王眾天，此是三十三天，此是夜摩天，此是睹史多天，此是樂變化天，此是他化自在天；此是梵眾天，此是梵輔天，此是梵會天，此是大梵天；此是光天，此是少光天，此是無量光天，此是極光凈天；此是凈天，此是少凈天，此是無量凈天，此是遍凈天；此是廣天，此是少廣天，此是無量廣天，此是廣果天，此是無想天；此是無煩天，此是無熱天，此是善現天，此是善見天，此是色究竟天；此是空無邊處天，此是識無邊處天，此是無所有處天，此是非想非非想處天；此是預流，此是一來，此是不還，此是阿羅漢，此是獨覺，此是菩薩摩訶薩，此是如來、應、正等覺？ 
　　“由此業故施設地獄，由此業故施設傍生，由此業故施設鬼界，由此業故施設人；由此業故施設四大王眾天，由此業故施設三十三天，由此業故施設夜摩天，由此業故施設睹史多天，由此業故施設樂變化天，由此業故施設他化自在天；由此業故施設梵眾天，由此業故施設梵輔天，由此業故施設梵會天，由此業故施設大梵天；由此業故施設光天，由此業故施設少光天，由此業故施設無量光天，由此業故施設極光凈天；由此業故施設凈天，由此業故施設少凈天，由此業故施設無量凈天，由此業故施設遍凈天；由此業故施設廣天，由此業故施設少廣天，由此業故施設無量廣天，由此業故施設廣果天，由此業故施設無想天；由此業故施設無煩天，由此業故施設無熱天，由此業故施設善現天，由此業故施設善見天，由此業故施設色究竟天；由此業故施設空無邊處天，由此業故施設識無邊處天，由此業故施設無所有處天，由此業故施設非想非非想處天；由此業故施設預流，由此業故施設一來，由此業故施設不還，由此業故施設阿羅漢，由此業故施設獨覺，由此業故施設菩薩摩訶薩，由此業故施設如來、應、正等覺？ 
　　“世尊，無性之法必無作用，云何可說：由如是法生于地獄，由如是法生于傍生，由如是法生于鬼界，由如是法生于人中；由如是法生四大王眾天，由如是法生三十三天，由如是法生夜摩天，由如是法生睹史多天，由如是法生樂變化天，由如是法生他化自在天；由如是法生梵眾天，由如是法生梵輔天，由如是法生梵會天，由如是法生大梵天；由如是法生光天，由如是法生少光天，由如是法生無量光天，由如是法生極光凈天；由如是法生凈天，由如是法生少凈天，由如是法生無量凈天，由如是法生遍凈天；由如是法生廣天，由如是法生少廣天，由如是法生無量廣天，由如是法生廣果天，由如是法生無想天；由如是法生無煩天，由如是法生無熱天，由如是法生善現天，由如是法生善見天，由如是法生色究竟天；由如是法生空無邊處天，由如是法生識無邊處天，由如是法生無所有處天，由如是法生非想非非想處天；由如是法得預流果，由如是法得一來果，由如是法得不還果，由如是法得阿羅漢果，由如是法得獨覺菩提，由如是法得入菩薩摩訶薩位行菩薩道，由如是法得成如來、應、正等覺，令諸有情解脫生死？” 
　　佛告善現：“如是，如是，如汝所說，無性法中不可施設有諸法異，無業、無果亦無作用。 
　　“善現，愚夫異生不知圣法毗奈耶故，不了諸法皆以無性而為自性，愚癡顛倒發起種種身、語、意業，隨業差別受種種身。依如是身品類差別，假施設有地獄、傍生、鬼界及人，假施設有四大王眾天、三十三天、夜摩天、睹史多天、樂變化天、他化自在天，假施設有梵眾天——梵輔天、梵會天、大梵天，假施設有光天——少光天、無量光天、極光凈天，假施設有凈天——少凈天、無量凈天、遍凈天，假施設有廣天——少廣天、無量廣天、廣果天及無想天，假施設有無煩天、無熱天、善現天、善見天、色究竟天，假施設有空無邊處天、識無邊處天、無所有處天、非想非非想處天。 
　　“善現，為欲撥濟愚夫異生愚癡顛倒受生死苦，施設圣法及毗奈耶分位差別，依此分位，施設預流、一來、不還、阿羅漢、獨覺、菩薩摩訶薩及諸如來、應、正等覺。然一切法皆以無性而為自性，無性法中實無異法，無業、無果亦無作用，無性之法常無性故。 
　　“復次，善現，如汝所言‘無性之法必無作用，云何可說由如是法得預流、一來、不還、阿羅漢果、獨覺菩提，得入菩薩摩訶薩位行菩薩道，得成如來、應、正等覺，令諸有情解脫生死？’者，善現，于汝意云何？諸所修道是無性不？預流、一來、不還、阿羅漢果是無性不？獨覺菩提是無性不？一切菩薩摩訶薩道是無性不？諸佛無上正等菩提是無性不？” 
　　善現答言：“世尊，諸所修道皆是無性，預流、一來、不還、阿羅漢果亦是無性，獨覺菩提亦是無性，一切菩薩摩訶薩道亦是無性，諸佛無上正等菩提亦是無性。” 
　　佛言：“善現，于汝意云何？無性之法能得無性法不？” 
　　善現答言：“不也，世尊。不也，善逝。” 
　　佛言：“善現，無性及道，是一切法皆非相應非不相應，無色、無見、無對、一相，所謂無相。愚夫異生愚癡顛倒，于無相法虛妄分別，起有法想執著五蘊，于無常中起于常想，于諸苦中起于樂想，于無我中起于我想，于不凈中起于凈想，于無性中執著有性。由此因緣，諸菩薩摩訶薩修行般若波羅蜜多，成就殊勝方便善巧，撥濟如是諸有情類，令離顛倒虛妄執著，方便安置無相法中，令勤修學解脫生死，證得畢竟常樂涅槃。” 
　　具壽善現白佛言：“世尊，頗有事是真實非虛妄，愚夫異生于中執著造作諸業，由此因緣輪回諸趣，不能解脫生死苦不？” 
　　佛告善現：“無事下至如毛端量是真實非虛妄，愚夫異生于中執著造作諸業，由此因緣輪回諸趣，不能解脫生死眾苦，唯有顛倒虛妄執著。 
　　“善現，吾今為汝廣說譬喻，重顯斯義令其易了，諸有智者由譬喻故，于所說義而生正解。善現，于汝意云何？夢中見人受五欲樂，夢中頗有少分實事可令彼人受欲樂不？” 
　　善現答言：“不也，世尊。不也，善逝。夢所見人尚非實有，況有實事可令彼人受五欲樂？” 
　　佛告善現：“于汝意云何？頗有諸法，若世間若出世間、若有漏若無漏、若有為若無為，非如夢中所見事不？” 
　　善現答言：“不也，世尊。不也，善逝。定無有法，若世間若出世間、若有漏若無漏、若有為若無為，非如夢中所見事者。” 
　　佛告善現：“于汝意云何？夢中頗有真實諸趣于中往來生死事不？” 
　　善現答言：“不也，世尊。不也，善逝。” 
　　佛告善現：“于汝意云何？夢中頗有真實修道，依彼修道有離雜染得清凈不？” 
　　善現答言：“不也，世尊。不也，善逝。何以故？世尊，夢所見法都無實事，非能施設、非所施設，修道尚無，況依修道有離雜染及得清凈？”  
大般若波羅蜜多經卷第三百九十六 初分無性自性品第七十四之二  
　　佛告善現：“于汝意云何？明鏡等中所現諸像，為有實事可依造業，由所造業或墮地獄，或墮傍生，或墮鬼界，或生人中，或生欲界四大王眾天乃至他化自在天，或生色界梵眾天乃至色究竟天，或生無色界空無邊處天乃至非想非非想處天不？” 
　　善現答言：“不也，世尊。不也，善逝。明鏡等中所現諸像，都無實事但惑愚童，云何可依造作諸業，由所造業或墮惡趣、或生人天？” 
　　佛告善現：“于汝意云何？諸像頗有真實修道，依彼修道有離雜染得清凈不？” 
　　善現答言：“不也，世尊。不也，善逝。何以故？世尊，明鏡等像都無實事，非能施設、非所施設，修道尚無，況依修道有離雜染及得清凈？” 
　　佛告善現：“于汝意云何？頗有諸法，若世間若出世間、若有漏若無漏、若有為若無為，非如鏡等所現像不？” 
　　善現答言：“不也，世尊。不也，善逝。定無有法，若世間若出世間、若有漏若無漏、若有為若無為，非如鏡等所現像者。” 
　　佛告善現：“于汝意云何？深谷等中所發諸響，為有實事可依造業，由所造業或墮地獄，或墮傍生，或墮鬼界，或生人中，或生欲界四大王眾天乃至他化自在天，或生色界梵眾天乃至色究竟天，或生無色界空無邊處天乃至非想非非想處天不？” 
　　善現答言：“不也，世尊。不也，善逝。深谷等中所發諸響，都無實事但惑愚耳？云何可依造作諸業，由所造業或墮惡趣、或生人天？” 
　　佛告善現：“于汝意云何？諸響頗有真實修道，依彼修道有離雜染得清凈不？” 
　　善現答言：“不也，世尊。不也，善逝。何以故？世尊，深谷等響都無實事，非能施設、非所施設，修道尚無，況依修道有離雜染及得清凈？” 
　　佛告善現：“于汝意云何？頗有諸法，若世間若出世間、若有漏若無漏、若有為若無為，非如谷等所發響不？” 
　　善現答言：“不也，世尊。不也，善逝。定無有法，若世間若出世間、若有漏若無漏、若有為若無為，非如谷等所發響者。” 
　　佛告善現：“于汝意云何？諸陽焰中現似水等，為有實事可依造業，由所造業或墮地獄，或墮傍生，或墮鬼界，或生人中，或生欲界四大王眾天乃至他化自在天，或生色界梵眾天乃至色究竟天，或生無色界空無邊處天乃至非想非非想處天不？” 
　　善現答言：“不也，世尊。不也，善逝。諸陽焰中所現水等，都無實事但惑愚眼！云何可依造作諸業，由所造業或墮惡趣、或生人天？” 
　　佛告善現：“于汝意云何？諸陽焰中水等頗有真實修道，依彼修道有離雜染得清凈不？” 
　　善現答言：“不也，世尊。不也，善逝。何以故？世尊，陽焰水等都無實事，非能施設、非所施設，修道尚無，況依修道有離雜染及得清凈？” 
　　佛告善現：“于汝意云何？頗有諸法，若世間若出世間、若有漏若無漏、若有為若無為，非如陽焰現水等不？” 
　　善現答言：“不也，世尊。不也，善逝。定無有法，若世間若出世間、若有漏若無漏、若有為若無為，非如陽焰現水等者。” 
　　佛告善現：“于汝意云何？諸光影中所現色相，為有實事可依造業；由所造業或墮地獄，或墮傍生，或墮鬼界，或生人中，或生欲界四大王眾天乃至他化自在天，或生色界梵眾天乃至色究竟天，或生無色界空無邊處天乃至非想非非想處天不？” 
　　善現答言：“不也，世尊。不也，善逝。諸光影中所現色相，都無實事但惑愚眼！云何可依造作諸業，由所造業或墮惡趣、或生人天？” 
　　佛告善現：“于汝意云何？諸光影中色相頗有真實修道，依彼修道有離雜染得清凈不？” 
　　善現答言：“不也，世尊。不也，善逝。何以故？世尊，光影色相都無實事，非能施設、非所施設，修道尚無，況依修道有離雜染及得清凈？” 
　　佛告善現：“于汝意云何？頗有諸法，若世間若出世間、若有漏若無漏、若有為若無為，非如光影現色相不？” 
　　善現答言：“不也，世尊。不也，善逝。定無有法，若世間若出世間、若有漏若無漏、若有為若無為，非如光影現色相者。” 
　　佛告善現：“于汝意云何？幻師幻作象、馬、車、步四軍眾等種種幻事，此幻象等為有實事可依造業，由所造業或墮地獄，或墮傍生，或墮鬼界，或生人中，或生欲界四大王眾天乃至他化自在天，或生色界梵眾天乃至色究竟天，或生無色界空無邊處天乃至非想非非想處天不？” 
　　善現答言：“不也，世尊。不也，善逝。幻象、馬等都無實事但惑愚童！云何可依造作諸業，由所造業或墮惡趣、或生人天？” 
　　佛告善現：“于汝意云何？幻事頗有真實修道，依彼修道有離雜染得清凈不？” 
　　善現答言：“不也，世尊。不也，善逝。何以故？世尊，幻象、馬等都無實事，非能施設、非所施設，修道尚無，況依修道有離雜染及得清凈？” 
　　佛告善現：“于汝意云何？頗有諸法，若世間若出世間、若有漏若無漏、若有為若無為，非如象等諸幻事不？” 
　　善現答言：“不也，世尊。不也，善逝。定無有法，若世間若出世間、若有漏若無漏、若有為若無為，非如象等諸幻事者。” 
　　佛告善現：“于汝意云何？佛所化作諸變化身，此變化身為有實事可依造業，由所造業或墮地獄，或墮傍生，或墮鬼界，或生人中，或生欲界四大王眾天乃至他化自在天，或生色界梵眾天乃至色究竟天，或生無色界空無邊處天乃至非想非非想處天不？” 
　　善現答言：“不也，世尊。不也，善逝。諸變化身都無實事，云何可依造作諸業，由所造業或墮惡趣、或生人天？” 
　　佛告善現：“于汝意云何？化身頗有真實修道，依彼修道有離雜染得清凈不？” 
　　善現答言：“不也，世尊。不也，善逝。何以故？世尊，諸變化身都無實事，非能施設、非所施設，修道尚無，況依修道有離雜染及得清凈？” 
　　佛告善現：“于汝意云何？頗有諸法，若世間若出世間、若有漏若無漏、若有為若無為，非如所作變化身不？” 
　　善現答言：“不也，世尊。不也，善逝。定無有法，若世間若出世間、若有漏若無漏、若有為若無為，非如所作變化身者。” 
　　佛告善現：“于汝意云何？尋香城中所現物類，為有實事可依造業，由所造業或墮地獄，或墮傍生，或墮鬼界，或生人中，或生欲界四大王眾天乃至他化自在天，或生色界梵眾天乃至色究竟天，或生無色界空無邊處天乃至非想非非想處天不？” 
　　善現答言：“不也，世尊。不也，善逝。尋香城中所現物類都無實事，云何可依造作諸業，由所造業或墮惡趣、或生人天？” 
　　佛告善現：“于汝意云何？尋香城中物類頗有真實修道，依彼修道有離雜染得清凈不？” 
　　善現答言：“不也，世尊。不也，善逝。何以故？世尊，尋香城中所現物類都無實事，非能施設、非所施設，修道尚無，況依修道有離雜染及得清凈？” 
　　佛告善現：“于汝意云何？頗有諸法，若世間若出世間、若有漏若無漏、若有為若無為，非如尋香城中所現物類不？” 
　　善現答言：“不也，世尊。不也，善逝。定無有法，若世間若出世間、若有漏若無漏、若有為若無為，非如尋香城中所現物類者。” 
　　佛告善現：“于汝意云何？此中頗有實雜染者清凈者不？” 
　　善現答言：“不也，世尊。不也，善逝。此中都無實雜染者及清凈者。” 
　　佛言：“善現，如雜染者及清凈者實無所有，由此因緣，雜染清凈亦非實有。何以故？善現，住我、我所諸有情類虛妄分別，謂有雜染及清凈者，非見實者謂有雜染及清凈者。如見實者知無雜染及清凈者，如是亦無雜染清凈。”  初分勝義瑜伽品第七十五之一  
　　爾時，具壽善現白佛言：“世尊，諸見實者無染無凈，不見實者亦無染無凈。何以故？以一切法皆用無性為自性故。世尊，諸無性法無染無凈，諸有性法亦無染無凈，諸無性、有性法亦無染無凈。世尊，無自性法無染無凈，有自性法亦無染無凈，無自性、有自性法亦無染無凈。何以故？以一切法皆用無性為自性故。世尊，若爾何故有時佛說有清凈法耶？” 
　　佛告善現：“我說一切法平等性為清凈法。” 
　　“世尊，何等一切法平等性？” 
　　“善現，諸法真如、法界、法性、不虛妄性、不變異性、平等性、離生性、法定、法住、實際、虛空界、不思議界，如來出世、若不出世性相常住，是名一切法平等性，此平等性名清凈法。此依世俗說為清凈，不依勝義。所以者何？勝義諦中無分別、無戲論，一切音聲名字路絕。” 
　　具壽善現白佛言：“世尊，若一切法如夢所見，如像、如響、如陽焰、如光影、如幻事、如變化身、如尋香城，雖現似有而無實事，云何菩薩摩訶薩依止如是非真實法，發阿耨多羅三藐三菩提心，作是愿言：我當圓滿布施波羅蜜多，我當圓滿凈戒、安忍、精進、靜慮、般若、方便善巧、妙愿、力、智波羅蜜多；我當圓滿四靜慮，我當圓滿四無量、四無色定；我當圓滿四念住，我當圓滿四正斷、四神足、五根、五力、七等覺支、八圣道支；我當圓滿空解脫門，我當圓滿無相、無愿解脫門；我當圓滿八解脫，我當圓滿八勝處、九次第定、十遍處；我當圓滿內空，我當圓滿外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；我當圓滿真如，我當圓滿法界、法性、不虛妄性、不變異性、平等性、離生性、法定、法住、實際、虛空界、不思議界；我當圓滿苦圣諦，我當圓滿集、滅、道圣諦；我當圓滿一切陀羅尼門，我當圓滿一切三摩地門；我當圓滿極喜地，我當圓滿離垢地、發光地、焰慧地、極難勝地、現前地、遠行地、不動地、善慧地、法云地；我當圓滿五眼，我當圓滿六神通；我當圓滿佛十力，我當圓滿四無所畏、四無礙解、大慈、大悲、大喜、大舍、十八佛不共法；我當圓滿辯陀羅尼；我當圓滿無忘失法，我當圓滿恒住舍性；我當圓滿一切智，我當圓滿道相智、一切相智；我當圓滿三十二大士相，我當圓滿八十隨好；我當發起無量光明，遍照十方無邊世界；我當發起一妙音聲，遍滿十方無邊世界，隨諸有情心、心所法意樂差別，為說種種微妙法門，令勤修學證得殊勝利益安樂？” 
　　佛告善現：“于汝意云何？汝所說法豈不亦如夢之所見，如像、如響、如陽焰、如光影、如幻事、如變化身、如尋香城耶？” 
　　善現答言：“如是，世尊。如是，善逝。世尊，若一切法如夢所見，廣說乃至如尋香城皆無實事，云何菩薩摩訶薩修行般若波羅蜜多時，發誠諦言：我當圓滿一切功德，利益安樂無量有情？ 
　　“世尊，非夢所見，廣說乃至尋香城中所現物類，能行布施、凈戒、安忍、精進、靜慮、般若、方便善巧、妙愿、力、智波羅蜜多，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能行四靜慮、四無量、四無色定，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能行四念住、四正斷、四神足、五根、五力、七等覺支、八圣道支，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能行空、無相、無愿解脫門，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能行八解脫、八勝處、九次第定、十遍處，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能行內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能行真如、法界、法性、不虛妄性、不變異性、平等性、離生性、法定、法住、實際、虛空界、不思議界，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能行苦、集、滅、道圣諦，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能行一切陀羅尼門、一切三摩地門，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能行極喜地、離垢地、發光地、焰慧地、極難勝地、現前地、遠行地、不動地、善慧地、法云地，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能行五眼、六神通，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能行佛十力、四無所畏、四無礙解、大慈、大悲、大喜、大舍、十八佛不共法，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能行辯陀羅尼，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能行無忘失法、恒住舍性，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能行一切智、道相智、一切相智，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能行三十二大士相、八十隨好，況能圓滿？余一切法亦應如是，俱非實故。 
　　“世尊，非夢所見，廣說乃至尋香城中所現物類，能成一切所愿事業，余一切法亦應如是，俱非實故。” 
　　佛告善現：“如是，如是，如汝所說。非實有法尚不能行布施、凈戒、安忍、精進、靜慮、般若、方便善巧、妙愿、力、智波羅蜜多，況能圓滿？非實有法尚不能行四靜慮，四無量、四無色定，況能圓滿？非實有法尚不能行四念住、四正斷、四神足、五根、五力、七等覺支、八圣道支，況能圓滿？非實有法尚不能行空、無相、無愿解脫門，況能圓滿？非實有法尚不能行八解脫、八勝處、九次第定、十遍處，況能圓滿？非實有法尚不能行內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，況能圓滿？非實有法尚不能行真如、法界、法性、不虛妄性、不變異性、平等性、離生性、法定、法住、實際、虛空界、不思議界，況能圓滿？非實有法尚不能行苦、集、滅、道圣諦，況能圓滿？非實有法尚不能行一切陀羅尼門、一切三摩地門，況能圓滿？非實有法尚不能行極喜地、離垢地、發光地、焰慧地、極難勝地、現前地、遠行地、不動地、善慧地、法云地，況能圓滿？非實有法尚不能行五眼、六神通，況能圓滿？非實有法尚不能行佛十力、四無所畏、四無礙解、大慈、大悲、大喜、大舍、十八佛不共法，況能圓滿？非實有法尚不能行辯陀羅尼，況能圓滿？非實有法尚不能行無忘失法、恒住舍性，況能圓滿？非實有法尚不能行一切智、道相智、一切相智，況能圓滿？非實有法尚不能行三十二大士相、八十隨好，況能圓滿？非實有法不能成辦所愿事業，非實有法不能證得所求無上正等菩提。 
　　“復次，善現，布施、凈戒、安忍、精進、靜慮、般若、方便善巧、妙愿、力、智波羅蜜多非實有故，不能證得所求無上正等菩提；四念住、四正斷、四神足、五根、五力、七等覺支、八圣道支非實有故，不能證得所求無上正等菩提；內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空非實有故，不能證得所求無上正等菩提；苦、集、滅、道圣諦非實有故，不能證得所求無上正等菩提；四靜慮、四無量、四無色定非實有故，不能證得所求無上正等菩提；八解脫、八勝處、九次第定、十遍處非實有故，不能證得所求無上正等菩提；一切陀羅尼門、一切三摩地門非實有故，不能證得所求無上正等菩提；空、無相、無愿解脫門非實有故，不能證得所求無上正等菩提；極喜地、離垢地、發光地、焰慧地、極難勝地、現前地、遠行地、不動地、善慧地、法云地非實有故，不能證得所求無上正等菩提；五眼、六神通非實有故，不能證得所求無上正等菩提；佛十力、四無所畏、四無礙解、大慈、大悲、大喜、大舍、十八佛不共法非實有故，不能證得所求無上正等菩提；無忘失法、恒住舍性非實有故，不能證得所求無上正等菩提；一切智、道相智、一切相智非實有故，不能證得所求無上正等菩提。善現，如是諸法一切皆是思惟造作，諸有思惟所造作法皆不能得一切智智。 
　　“復次，善現，如是諸法于菩提道雖能引發，而于其果無資助能，由此諸法無生、無起，無實相故。諸菩薩摩訶薩從初發心，雖起種種身、語、意善，謂若修行布施、凈戒、安忍、精進、靜慮、般若波羅蜜多，若修行四念住、四正斷、四神足、五根、五力、七等覺支、八圣道支，若安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，若安住苦、集、滅、道圣諦，若修行四靜慮、四無量、四無色定，若修行八解脫、八勝處、九次第定、十遍處，若修行一切陀羅尼門、一切三摩地門，若修行空、無相、無愿解脫門，若修行極喜地、離垢地、發光地、焰慧地、極難勝地、現前地、遠行地、不動地、善慧地、法云地，若修行五眼、六神通，若修行佛十力、四無所畏、四無礙解、大慈、大悲、大喜、大舍、十八佛不共法，若修行無忘失法、恒住舍性，若修行一切智、道相智、一切相智，而知一切如夢所見，如像、如響、如陽焰、如光影、如幻事、如變化身、如尋香城，皆非實有。 
　　“復次，善現，如是諸法雖非實有，若不圓滿決定不能成熟有情、嚴凈佛土，證得無上正等菩提。諸菩薩摩訶薩若不圓滿布施、凈戒、安忍、精進、靜慮、般若波羅蜜多，決定不能成熟有情、嚴凈佛土，證得無上正等菩提；若不圓滿四念住、四正斷、四神足、五根、五力、七等覺支、八圣道支，決定不能成熟有情、嚴凈佛土，證得無上正等菩提；若不圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，決定不能成熟有情、嚴凈佛土，證得無上正等菩提；若不圓滿苦、集、滅、道圣諦，決定不能成熟有情、嚴凈佛土，證得無上正等菩提；若不圓滿四靜慮、四無量、四無色定，決定不能成熟有情、嚴凈佛土，證得無上正等菩提；若不圓滿八解脫、八勝處、九次第定、十遍處，決定不能成熟有情、嚴凈佛土，證得無上正等菩提；若不圓滿一切陀羅尼門、一切三摩地門，決定不能成熟有情、嚴凈佛土，證得無上正等菩提；若不圓滿空、無相、無愿解脫門，決定不能成熟有情、嚴凈佛土，證得無上正等菩提；若不圓滿極喜地、離垢地、發光地、焰慧地、極難勝地、現前地、遠行地、不動地、善慧地、法云地，決定不能成熟有情、嚴凈佛土，證得無上正等菩提；若不圓滿五眼、六神通，決定不能成熟有情、嚴凈佛土，證得無上正等菩提；若不圓滿佛十力、四無所畏、四無礙解、大慈、大悲、大喜、大舍、十八佛不共法，決定不能成熟有情、嚴凈佛土，證得無上正等菩提；若不圓滿三十二大士相、八十隨好，決定不能成熟有情、嚴凈佛土，證得無上正等菩提；若不圓滿無忘失法、恒住舍性，決定不能成熟有情、嚴凈佛土，證得無上正等菩提；若不圓滿一切智、道相智、一切相智，決定不能成熟有情、嚴凈佛土，證得無上正等菩提。 
　　“復次，善現，是諸菩薩摩訶薩修行般若波羅蜜多時，隨所修行一切善法，皆如實知如夢所見，如像、如響、如陽焰、如光影、如幻事、如變化身、如尋香城，謂若修行布施、凈戒、安忍、精進、靜慮、般若波羅蜜多，能如實知如夢所見，廣說乃至如尋香城；若修行四念住、四正斷、四神足、五根、五力、七等覺支、八圣道支，能如實知如夢所見，廣說乃至如尋香城；若安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，能如實知如夢所見，廣說乃至如尋香城；若安住苦、集、滅、道圣諦，能如實知如夢所見，廣說乃至如尋香城；若修行四靜慮、四無量、四無色定，能如實知如夢所見，廣說乃至如尋香城；若修行八解脫、八勝處、九次第定、十遍處，能如實知如夢所見，廣說乃至如尋香城；若修行一切陀羅尼門、一切三摩地門，能如實知如夢所見，廣說乃至如尋香城；若修行空、無相、無愿解脫門，能如實知如夢所見，廣說乃至如尋香城；若修行極喜地、離垢地、發光地、焰慧地、極難勝地、現前地、遠行地、不動地、善慧地、法云地，能如實知如夢所見，廣說乃至如尋香城；若修行五眼、六神通，能如實知如夢所見，廣說乃至如尋香城；若修行佛十力、四無所畏、四無礙解、大慈、大悲、大喜、大舍、十八佛不共法，能如實知如夢所見，廣說乃至如尋香城；若修行三十二大士相、八十隨好，能如實知如夢所見，廣說乃至如尋香城；若修行無忘失法、恒住舍性，能如實知如夢所見，廣說乃至如尋香城；若修行一切智、道相智、一切相智，能如實知如夢所見，廣說乃至如尋香城；若成熟有情、嚴凈佛土，求趣無上正等菩提，能如實知如夢所見，廣說乃至如尋香城；亦如實知諸有情類心行差別如夢所見，廣說乃至如尋香城。 
　　“復次，善現，是諸菩薩摩訶薩修行般若波羅蜜多時，于一切法不取為有、不取為無，若由如是取故證得一切智智，亦知彼法如夢所見，如像、如響、如陽焰、如光影、如幻事、如變化身、如尋香城，不取為有、不取為無。何以故？布施波羅蜜多不可取故，凈戒、安忍、精進、靜慮、般若波羅蜜多亦不可取故；四念住不可取故，四正斷、四神足、五根、五力、七等覺支、八圣道支亦不可取故；內空不可取故，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦不可取故；苦圣諦不可取故，集、滅、道圣諦亦不可取故；四靜慮不可取故，四無量、四無色定亦不可取故；八解脫不可取故，八勝處、九次第定、十遍處亦不可取故；一切陀羅尼門不可取故，一切三摩地門亦不可取故；空解脫門不可取故，無相、無愿解脫門亦不可取故；極喜地不可取故，離垢地、發光地、焰慧地、極難勝地、現前地、遠行地、不動地、善慧地、法云地亦不可取故；五眼不可取故，六神通亦不可取故；佛十力不可取故，四無所畏、四無礙解、大慈、大悲、大喜、大舍、十八佛不共法亦不可取故；無忘失法不可取故，恒住舍性亦不可取故；一切智不可取故，道相智、一切相智亦不可取故；世間法不可取故，出世間法亦不可取故；有漏法不可取故，無漏法亦不可取故；有為法不可取故，無為法亦不可取故。是諸菩薩摩訶薩知一切法不可取已，求趣無上正等菩提。所以者何？以一切法皆不可取、都無實事，如夢所見，如像、如響、如陽焰、如光影、如幻事、如變化身、如尋香城。不可取法不能證得不可取法，然諸有情于如是法不知不見，是諸菩薩摩訶薩為度脫彼諸有情故，求趣無上正等菩提。 
　　“復次，善現，是菩薩摩訶薩從初發心，為欲利樂諸有情故，修行布施波羅蜜多，不為己身，非為余事；為欲利樂諸有情故，修行凈戒波羅蜜多，不為己身，非為余事；為欲利樂諸有情故，修行安忍波羅蜜多，不為己身，非為余事；為欲利樂諸有情故，修行精進波羅蜜多，不為己身，非為余事；為欲利樂諸有情故，修行靜慮波羅蜜多，不為己身，非為余事；為欲利樂諸有情故，修行般若波羅蜜多，不為己身，非為余事；為欲利樂諸有情故，求趣無上正等菩提，不為己身，非為余事。 
　　“復次，善現，是菩薩摩訶薩修行般若波羅蜜多時，見諸愚夫于非我中而住我想，于非有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、使知者、見者、使見者中而住有情廣說乃至使見者想。是菩薩摩訶薩見是事已，深生憐愍方便教化，令離顛倒妄想執著，安置無相甘露界中，住是界中不復現起我想乃至使見者想，是時一切掉動、散亂、戲論、分別不復現行，心多安住寂靜澹泊無戲論界。善現，是菩薩摩訶薩由此方便，修行般若波羅蜜多，自于諸法無所執著，亦能教他于一切法無所執著，此依世俗不依勝義。”  
　　爾時，具壽善現白佛言：“世尊，佛證無上正等覺時，所得佛法為依世俗、為依勝義，說名得耶？” 
　　佛告善現：“佛證無上正等覺時所得佛法，依世俗故說名為得，不依勝義。若依勝義，能得、所得俱不可得。何以故？善現，若謂此人得如是法便有所得，有所得者便執有二，執有二者不能得果亦無現觀。” 
　　具壽善現復白佛言：“世尊，若執有二不能得果亦無現觀，執無二者為能得果有現觀耶？” 
　　佛言：“善現，執有二者不能得果亦無現觀，執無二者亦復如是。若無二、無不二即名得果亦名現觀。所以者何？善現，若執由此便能得果亦有現觀，及執由彼不能得果亦無現觀，俱是戲論，非一切法平等性中有諸戲論，若離戲論乃可名為法平等性。” 
　　具壽善現復白佛言：“世尊，若一切法皆以無性而為自性，此中何謂法平等性？” 
　　佛言：“善現，若于是處都無有性亦無無性，亦不可說為平等性，如是乃名法平等性。善現當知，法平等性既不可說亦不可知，除平等性無法可得，離一切法無平等性。善現，當知法平等性，異生圣者俱不能行，非彼境故。” 
　　具壽善現復白佛言：“世尊，法平等性豈亦非佛所行境耶？” 
　　佛言：“善現，法平等性非諸賢圣所行之境，謂隨信行、若隨法行、若第八、若預流、若一來、若不還、若阿羅漢、若獨覺、若菩薩摩訶薩、若諸如來應正等覺，皆不能以法平等性為所行境。” 
　　具壽善現復白佛言：“世尊，一切如來、應、正等覺于一切法皆得自在，云何可言法平等性亦非諸佛所行境耶？” 
　　佛言：“善現，一切如來、應、正等覺于一切法雖得自在，若平等性與佛有異，可言是佛所行之境，然平等性與佛無異，云何可說佛行彼境？” 
　　“善現當知，若諸異生法平等性，若隨信行法平等性，若隨法行法平等性，若諸第八法平等性，若諸預流法平等性，若諸一來法平等性，若諸不還法平等性，若阿羅漢法平等性，若諸獨覺法平等性，若諸菩薩摩訶薩眾法平等性，若諸如來、應、正等覺法平等性，如是一切法平等性，皆同一相，所謂無相，是一平等無二無別，故不可說此是異生法平等性，廣說乃至此是如來、應、正等覺法平等性。于此一法平等性中，諸平等性既不可得，于中異生及諸圣者差別之相亦不可得。”  
大般若波羅蜜多經卷第三百九十七 初分勝義瑜伽品第七十五之二  
　　爾時，具壽善現白佛言：“世尊，若一切法平等性中，諸差別相皆不可得，則諸異生、若隨信行、若隨法行、若諸第八、若諸預流、若諸一來、若諸不還、若諸阿羅漢、若諸獨覺、若諸菩薩摩訶薩眾、若諸如來應正等覺，如是一切法及有情應無差別。” 
　　佛言：“善現，如是，如是，如汝所說，于一切法平等性中，若諸異生、若諸圣者、乃至如來應正等覺法及有情皆無差別。” 
　　具壽善現復白佛言：“世尊，若一切法平等性中，異生、圣者、法及有情俱無差別，云何三寶出現世間，所謂佛寶、法寶、僧寶？” 
　　佛言：“善現，于意云何？佛、法、僧寶與平等性各有異耶？” 
　　善現答言：“如我解佛所說義者，佛、法、僧寶與平等性皆無有異。世尊，若佛寶、若法寶、若僧寶、若平等性，如是一切皆非相應非不相應，無色、無見、無對、一相，所謂無相。然佛世尊于無相中方便善巧，建立種種法等有異，謂此是異生，此是隨信行，此是隨法行，此是第八，此是預流，此是一來，此是不還，此是阿羅漢，此是獨覺，此是菩薩摩訶薩，此是如來、應、正等覺。” 
　　佛言：“善現，如是，如是，如汝所說，如來于法方便善巧，能于無相建立種種法等差別。 
　　“復次，善現，于意云何？若諸如來、應、正等覺不證無上正等菩提，設證無上正等菩提，不為有情施設諸法差別之相，諸有情類為能自知：此是地獄，此是傍生，此是鬼界，此是人；此是四大王眾天，此是三十三天，此是夜摩天，此是睹史多天，此是樂變化天，此是他化自在天；此是梵眾天，此是梵輔天，此是梵會天，此是大梵天；此是光天，此是少光天，此是無量光天，此是極光凈天；此是凈天，此是少凈天，此是無量凈天，此是遍凈天；此是廣天，此是少廣天，此是無量廣天，此是廣果天，此是無想天；此是無煩天，此是無熱天，此是善現天，此是善見天，此是色究竟天；此是空無邊處天，此是識無邊處天，此是無所有處天，此是非想非非想處天；此是色，此是受、想、行、識；此是眼處，此是耳、鼻、舌、身、意處；此是色處，此是聲、香、味、觸、法處；此是眼界，此是耳、鼻、舌、身、意界；此是色界，此是聲、香、味、觸、法界；此是眼識界，此是耳、鼻、舌、身、意識界；此是眼觸，此是耳、鼻、舌、身、意觸；此是眼觸為緣所生諸受，此是耳、鼻、舌、身、意觸為緣所生諸受；此是地界，此是水、火、風、空、識界；此是因緣，此是等無間緣，此是所緣緣，此是增上緣；此是從緣所生諸法；此是無明，此是行、識、名色、六處、觸、受、愛、取、有、生、老死愁嘆苦憂惱；此是世間法，此是出世間法；此是有漏法，此是無漏法；此是有為法，此是無為法；此是布施波羅蜜多，此是凈戒、安忍、精進、靜慮、般若、方便善巧、妙愿、力、智波羅蜜多；此是四念住，此是四正斷、四神足、五根、五力、七等覺支、八圣道支；此是內空，此是外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；此是真如，此是法界、法性、不虛妄性、不變異性、平等性、離生性、法定、法住、實際、虛空界、不思議界；此是苦圣諦，此是集、滅、道圣諦；此是四靜慮，此是四無量、四無色定；此是八解脫，此是八勝處、九次第定、十遍處；此是陀羅尼門，此是三摩地門；此是空解脫門，此是無相、無愿解脫門；此是極喜地，此是離垢地、發光地、焰慧地、極難勝地、現前地、遠行地、不動地、善慧地、法云地；此是五眼，此是六神通；此是佛十力，此是四無所畏、四無礙解、大慈、大悲、大喜、大舍、十八佛不共法；此是三十二大士相，此是八十隨好；此是無忘失法，此是恒住舍性；此是一切智，此是道相智、一切相智；此是一切相妙愿智，此是一切智智；此是佛寶，此是法寶，此是僧寶；此是聲聞乘，此是獨覺乘，此是無上乘；此是隨信行，此是隨法行，此是第八，此是預流，此是一來，此是不還，此是阿羅漢，此是獨覺，此是菩薩摩訶薩，此是如來、應、正等覺，諸有情類于如是等差別之相能自知不？” 
　　善現答言：“不也，世尊。不也，善逝。若佛不為有情施設諸如是等差別之相，諸有情類不能自知諸如是等差別之相。” 
　　佛言：“善現，是故如來、應、正等覺于無相法方便善巧，雖為有情施設種種差別之相，而于諸法平等法性都無所動。”  
　　爾時，具壽善現白佛言：“世尊，為如如來、應、正等覺于一切法平等法性都無所動，如是一切愚夫異生亦于諸法平等法性無所動不？如是隨信行、若隨法行、若第八、若預流、若一來、若不還、若阿羅漢、若獨覺、若菩薩摩訶薩，亦于諸法平等法性無所動不？” 
　　佛言：“善現，如是，如是，以一切法及諸有情皆不出過平等法性，皆于諸法平等法性都無所動。 
　　“善現當知，一切如來、應、正等覺所有真如、法界、法性、不虛妄性、不變異性、平等性、離生性、法定、法住、實際、虛空界、不思議界，即是愚夫異生真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦是隨信行、隨法行、第八、預流、一來、不還、阿羅漢、獨覺、菩薩摩訶薩真如、法界、法性、不虛妄性、不變異性、平等性、離生性、法定、法住、實際、虛空界、不思議界。何以故？善現，以一切法及諸有情皆不出過真如、法界、法性、不虛妄性、不變異性、平等性、離生性、法定、法住、實際、虛空界、不思議界。善現當知，真如乃至不思議界性無差別。” 
　　具壽善現白佛言：“世尊，若一切法平等法性，即是異生平等法性，亦是隨信行、隨法行、第八、預流、一來、不還、阿羅漢、獨覺、菩薩摩訶薩、如來應正等覺平等法性，今一切法及諸有情相各異故性亦應異，是則法性亦應各異，謂色相異故性亦應異，受、想、行、識相異故性亦應異，是則法性亦應各異；眼處相異故性亦應異，耳、鼻、舌、身、意處相異故性亦應異，是則法性亦應各異；色處相異故性亦應異，聲、香、味、觸、法處相異故性亦應異，是則法性亦應各異；眼界相異故性亦應異，耳、鼻、舌、身、意界相異故性亦應異，是則法性亦應各異；色界相異故性亦應異，聲、香、味、觸、法界相異故性亦應異，是則法性亦應各異；眼識界相異故性亦應異，耳、鼻、舌、身、意識界相異故性亦應異，是則法性亦應各異；眼觸相異故性亦應異，耳、鼻、舌、身、意觸相異故性亦應異，是則法性亦應各異；眼觸為緣所生諸受相異故性亦應異，耳、鼻、舌、身、意觸為緣所生諸受相異故性亦應異，是則法性亦應各異；地界相異故性亦應異，水、火、風、空、識界相異故性亦應異，是則法性亦應各異；因緣相異故性亦應異，等無間緣、所緣緣、增上緣相異故性亦應異，是則法性亦應各異；從緣所生諸法相異故性亦應異，是則法性亦應各異；無明相異故性亦應異，行、識、名色、六處、觸、受、愛、取、有、生、老死愁嘆苦憂惱相異故性亦應異，是則法性亦應各異；貪相異故性亦應異，瞋、癡相異故性亦應異，是則法性亦應各異；異生見趣相異故性亦應異，是則法性亦應各異；四靜慮相異故性亦應異，四無量、四無色定相異故性亦應異，是則法性亦應各異；四念住相異故性亦應異，四正斷、四神足、五根、五力、七等覺支、八圣道支相異故性亦應異，是則法性亦應各異；空解脫門相異故性亦應異，無相、無愿解脫門相異故性亦應異，是則法性亦應各異；內空相異故性亦應異，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空相異故性亦應異，是則法性亦應各異；苦圣諦相異故性亦應異，集、滅、道圣諦相異故性亦應異，是則法性亦應各異；布施波羅蜜多相異故性亦應異，凈戒、安忍、精進、靜慮、般若、方便善巧、妙愿、力、智波羅蜜多相異故性亦應異，是則法性亦應各異；八解脫相異故性亦應異，八勝處、九次第定、十遍處相異故性亦應異，是則法性亦應各異；一切陀羅尼門相異故性亦應異，一切三摩地門相異故性亦應異，是則法性亦應各異；極喜地相異故性亦應異，離垢地、發光地、焰慧地、極難勝地、現前地、遠行地、不動地、善慧地、法云地相異故性亦應異，是則法性亦應各異；五眼相異故性亦應異，六神通相異故性亦應異，是則法性亦應各異；如來十力相異故性亦應異，四無所畏、四無礙解、大慈、大悲、大喜、大舍、十八佛不共法相異故性亦應異，是則法性亦應各異，三十二大士相相異故性亦應異，八十隨好相異故性亦應異，是則法性亦應各異；無忘失法相異故性亦應異，恒住舍性相異故性亦應異，是則法性亦應各異；一切智相異故性亦應異，道相智、一切相智相異故性亦應異，是則法性亦應各異；愚夫異生相異故性亦應異，隨信行、隨法行、第八、預流、一來、不還、阿羅漢、獨覺、菩薩摩訶薩、如來應正等覺相異故性亦應異，是則法性亦應各異；諸世間出世間法相異故性亦應異，諸有漏無漏法、有為無為法相異故性亦應異，是則法性亦應各異。 
　　“世尊，云何于諸異相法等，可得安立法性一相？云何菩薩摩訶薩修行般若波羅蜜多時，不分別法及諸有情有種種性？若菩薩摩訶薩不分別法及諸有情有種種性，則應不能修行般若波羅蜜多。若不能修行般若波羅蜜多，則應不能從一地至一地。若不能從一地至一地，則應不能趣入菩薩正性離生，超諸聲聞及獨覺地。若不能趣入菩薩正性離生，超諸聲聞及獨覺地，則應不能圓滿神通波羅蜜多。若不能圓滿神通波羅蜜多，則應不能圓滿布施、凈戒、安忍、精進、靜慮、般若、方便善巧、妙愿、力、智波羅蜜多。若不能圓滿布施乃至智波羅蜜多，則應不能游戲神通，從一佛土至一佛土，供養恭敬、尊重贊嘆諸佛世尊，亦應不能于諸佛所種諸善根。若不能于諸佛所種諸善根，則應不能成熟有情、嚴凈佛土。若不能成熟有情、嚴凈佛土，則應不能證得無上正等菩提。” 
　　佛告善現：“如汝所言‘若一切法平等法性即是異生平等法性，亦是隨信行、隨法行、第八、預流、一來、不還、阿羅漢、獨覺、菩薩摩訶薩、如來應正等覺平等法性，今一切法及諸有情相各異故性亦應異，是則法性亦應各異，云何于諸異相法等，可得安立法性一相？云何菩薩摩訶薩修行般若波羅蜜多時，不分別法及諸有情有種種性？’等者，善現，于意云何？諸色法性是空性不？諸受、想、行、識法性是空性不？諸眼處法性是空性不？諸耳、鼻、舌、身、意處法性是空性不？諸色處法性是空性不？諸聲、香、味、觸、法處法性是空性不？諸眼界法性是空性不？諸耳、鼻、舌、身、意界法性是空性不？諸色界法性是空性不？諸聲、香、味、觸、法界法性是空性不？諸眼識界法性是空性不？諸耳、鼻、舌、身、意識界法性是空性不？諸眼觸法性是空性不？諸耳、鼻、舌、身、意觸法性是空性不？諸眼觸為緣所生諸受法性是空性不？諸耳、鼻、舌、身、意觸為緣所生諸受法性是空性不？諸地界法性是空性不？諸水、火、風、空、識界法性是空性不？諸因緣法性是空性不？諸等無間緣、所緣緣、增上緣法性是空性不？諸從緣所生法法性是空性不？諸無明法性是空性不？諸行、識、名色、六處、觸、受、愛、取、有、生、老死愁嘆苦憂惱法性是空性不？諸貪法性是空性不？諸瞋、癡法性是空性不？諸異生見趣法性是空性不？諸四靜慮法性是空性不？諸四無量、四無色定法性是空性不？諸四念住法性是空性不？諸四正斷、四神足、五根、五力、七等覺支、八圣道支法性是空性不？諸空解脫門法性是空性不？諸無相、無愿解脫門法性是空性不？諸內空法性是空性不？諸外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空法性是空性不？諸苦圣諦法性是空性不？諸集、滅、道圣諦法性是空性不？諸布施波羅蜜多法性是空性不？諸凈戒、安忍、精進、靜慮、般若、方便善巧、妙愿、力、智波羅蜜多法性是空性不？八解脫法性是空性不？八勝處、九次第定、十遍處法性是空性不？一切陀羅尼門法性是空性不？一切三摩地門法性是空性不？諸極喜地法性是空性不？諸離垢地、發光地、焰慧地、極難勝地、現前地、遠行地、不動地、善慧地、法云地法性是空性不？五眼法性是空性不？六神通法性是空性不？如來十力法性是空性不？四無所畏、四無礙解、大慈、大悲、大喜、大舍、十八佛不共法法性是空性不？三十二大士相法性是空性不？八十隨好法性是空性不？諸無忘失法法性是空性不？諸恒住舍性法性是空性不？諸一切智法性是空性不？諸道相智、一切相智法性是空性不？諸愚夫異生法性是空性不？諸隨信行、隨法行、第八、預流、一來、不還、阿羅漢、獨覺、菩薩摩訶薩、如來應正等覺法性是空性不？世間出世間法法性是空性不？有漏無漏法、有為無為法法性是空性不？” 
　　善現答言：“如是，世尊。如是，善逝。一切法性皆是空性。” 
　　佛告善現：“于意云何？于空性中，法等異相為可得不？謂色異相為可得不？受、想、行、識異相為可得不？眼處異相為可得不？耳、鼻、舌、身、意處異相為可得不？色處異相為可得不？聲、香、味、觸、法處異相為可得不？眼界異相為可得不？耳、鼻、舌、身、意界異相為可得不？色界異相為可得不？聲、香、味、觸、法界異相為可得不？眼識界異相為可得不？耳、鼻、舌、身、意識界異相為可得不？眼觸異相為可得不？耳、鼻、舌、身、意觸異相為可得不？眼觸為緣所生諸受異相為可得不？耳、鼻、舌、身、意觸為緣所生諸受異相為可得不？地界異相為可得不？水、火、風、空、識界異相為可得不？因緣異相為可得不？等無間緣、所緣緣、增上緣異相為可得不？從緣所生諸法異相為可得不？無明異相為可得不？行、識、名色、六處、觸，受、愛、取、有、生、老死愁嘆苦憂惱異相為可得不？貪異相為可得不？瞋、癡異相為可得不？愚夫異生見趣異相為可得不？四靜慮異相為可得不？四無量、四無色定異相為可得不？四念住異相為可得不？四正斷、四神足、五根、五力、七等覺支、八圣道支異相為可得不？空解脫門異相為可得不？無相、無愿解脫門異相為可得不？內空異相為可得不？外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空異相為可得不？苦圣諦異相為可得不？集、滅、道圣諦異相為可得不？布施波羅蜜多異相為可得不？凈戒、安忍、精進、靜慮、般若、方便善巧、妙愿、力、智波羅蜜多異相為可得不？八解脫異相為可得不？八勝處、九次第定、十遍處異相為可得不？一切陀羅尼門異相為可得不？一切三摩地門異相為可得不？極喜地異相為可得不？離垢地、發光地、焰慧地、極難勝地、現前地、遠行地、不動地、善慧地、法云地異相為可得不？五眼異相為可得不？六神通異相為可得不？如來十力異相為可得不？四無所畏、四無礙解、大慈、大悲、大喜、大舍、十八佛不共法異相為可得不？三十二大士相異相為可得不？八十隨好異相為可得不？無忘失法異相為可得不？恒住舍性異相為可得不？一切智異相為可得不？道相智、一切相智異相為可得不？愚夫異生異相為可得不？隨信行、隨法行、第八、預流、一來、不還、阿羅漢、獨覺、菩薩摩訶薩、如來應正等覺異相為可得不？世間出世間法異相為可得不？有漏無漏法、有為無為法異相為可得不？” 
　　善現答言：“不也，世尊。不也，善逝。于空性中一切異相皆不可得。” 
　　佛告善現：“由此當知平等法性非色不離色，非受、想、行、識不離受、想、行、識；非眼處不離眼處，非耳、鼻、舌、身、意處不離耳、鼻、舌、身、意處；非色處不離色處，非聲、香、味、觸、法處不離聲、香、味、觸、法處；非眼界不離眼界，非耳、鼻、舌、身、意界不離耳、鼻、舌、身、意界；非色界不離色界，非聲、香、味、觸、法界不離聲、香、味、觸、法界；非眼識界不離眼識界，非耳、鼻、舌、身、意識界不離耳、鼻、舌、身、意識界；非眼觸不離眼觸，非耳、鼻、舌、身、意觸不離耳、鼻、舌、身、意觸；非眼觸為緣所生諸受不離眼觸為緣所生諸受，非耳、鼻、舌、身、意觸為緣所生諸受不離耳、鼻、舌、身、意觸為緣所生諸受；非地界不離地界，非水、火、風、空、識界不離水、火、風、空、識界；非因緣不離因緣，非等無間緣、所緣緣、增上緣不離等無間緣、所緣緣、增上緣；非從緣所生諸法不離從緣所生諸法；非無明不離無明，非行、識、名色、六處、觸、受、愛、取、有、生、老死愁嘆苦憂惱不離行乃至老死愁嘆苦憂惱；非貪不離貪，非瞋、癡不離瞋、癡；非諸見趣不離諸見趣；非四靜慮不離四靜慮，非四無量、四無色定不離四無量、四無色定；非四念住不離四念住，非四正斷、四神足、五根、五力、七等覺支、八圣道支不離四正斷乃至八圣道支；非空解脫門不離空解脫門，非無相、無愿解脫門不離無相、無愿解脫門；非內空不離內空，非外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不離外空乃至無性自性空；非苦圣諦不離苦圣諦，非集、滅、道圣諦不離集、滅、道圣諦；非布施波羅蜜多不離布施波羅蜜多，非凈戒、安忍、精進、靜慮、般若、方便善巧、妙愿、力、智波羅蜜多不離凈戒乃至智波羅蜜多；非八解脫不離八解脫，非八勝處、九次第定、十遍處不離八勝處、九次第定、十遍處；非一切陀羅尼門不離一切陀羅尼門，非一切三摩地門不離一切三摩地門；非極喜地不離極喜地，非離垢地、發光地、焰慧地、極難勝地、現前地、遠行地、不動地、善慧地、法云地不離離垢地乃至法云地；非五眼不離五眼，非六神通不離六神通；非佛十力不離佛十力，非四無所畏、四無礙解、大慈、大悲、大喜、大舍、十八佛不共法不離四無所畏乃至十八佛不共法；非三十二大士相不離三十二大士相，非八十隨好不離八十隨好；非無忘失法不離無忘失法，非恒住舍性不離恒住舍性；非一切智不離一切智，非道相智、一切相智不離道相智、一切相智；非愚夫異生不離愚夫異生，非隨信行、隨法行、第八、預流、一來、不還、阿羅漢、獨覺、菩薩摩訶薩、如來應正等覺不離隨信行乃至如來應正等覺；非世間出世間法不離世間出世間法，非有漏無漏法、有為無為法不離有漏無漏法、有為無為法。” 
　　具壽善現白佛言：“世尊，平等法性為是有為，為是無為？” 
　　佛告善現：“平等法性非是有為，非是無為，然離有為法，無為法不可得，離無為法，有為法亦不可得。 
　　“善現，若有為界、若無為界，如是二界非相應非不相應，無色、無見、無對、一相，所謂無相，一切如來、應、正等覺依世俗說不依勝義。何以故？非勝義中可有身行、語行、意行，非離身行、語行、意行勝義可得。 
　　“善現當知，即有為、無為平等法性說名勝義，是故菩薩摩訶薩修行般若波羅蜜多時，不動勝義而行菩薩摩訶薩行，成熟有情、嚴凈佛土，能證無上正等菩提。”  初分無動法性品第七十六  
　　爾時，具壽善現白佛言：“世尊，若諸法等平等法性皆本性空，此本性空于有無法非能所作，云何菩薩摩訶薩修行般若波羅蜜多時，不動勝義而作菩薩所應作事，以布施、愛語、利行、同事饒益有情？” 
　　佛告善現：“如是，如是，如汝所說，一切法等平等法性皆本性空，此本性空于有無法非能所作。 
　　“善現，若諸有情自知諸法皆本性空，則諸如來、應、正等覺及諸菩薩摩訶薩眾不現神通作希有事，謂于諸法本性空中雖無所動，而令有情遠離種種妄想顛倒，安住諸法空解脫生死苦，謂令有情遠離我想、有情想、命者想、生者想、養者想、士夫想、補特伽羅想、意生想、儒童想、作者想、使作者想、起者想、使起者想、受者想、使受者想、知者想、使知者想、見者想、使見者想；亦令遠離色想，受、想、行、識想；亦令遠離眼處想，耳、鼻、舌、身、意處想；亦令遠離色處想，聲、香、味、觸、法處想；亦令遠離眼界想，耳、鼻、舌、身、意界想；亦令遠離色界想，聲、香、味、觸、法界想；亦令遠離眼識界想，耳、鼻、舌、身、意識界想；亦令遠離眼觸想，耳、鼻、舌、身、意觸想；亦令遠離眼觸為緣所生諸受想，耳、鼻、舌、身、意觸為緣所生諸受想；亦令遠離地界想，水、火、風、空、識界想；亦令遠離因緣想，等無間緣、所緣緣、增上緣想；亦令遠離從緣所生諸法想；亦令遠離無明想，行、識、名色、六處、觸、受、愛、取、有、生、老死愁嘆苦憂惱想；亦令遠離世間出世間法想，有漏無漏法、有為無為法想，安住無為界，解脫生死苦。無為界者即諸法空，依世俗說名無為界。” 
　　具壽善現白佛言：“世尊，由何空故說諸法空？” 
　　佛言：“善現，由想空故說諸法空。 
　　“復次，善現，于意云何？若變化身復作化事，此有實事而不空耶？” 
　　善現答言：“不也，世尊。不也，善逝。諸所變化都無實事，一切皆空。” 
　　佛告善現：“變化與空如是二法非合非散，此二俱以空空故空，不應分別是空是化。何以故？善現，非空性中有空、有化二事可得，以一切法畢竟空故。 
　　“復次，善現，無色非化，無受、想、行、識非化，諸是化者無不皆空。 
　　“善現，無眼處非化，無耳、鼻、舌、身、意處非化，諸是化者無不皆空。 
　　“善現，無色處非化，無聲、香、味、觸、法處非化，諸是化者無不皆空。 
　　“善現，無眼界非化，無耳、鼻、舌、身、意界非化，諸是化者無不皆空。 
　　“善現，無色界非化，無聲、香、味、觸、法界非化，諸是化者無不皆空。 
　　“善現，無眼識界非化，無耳、鼻、舌、身、意識界非化，諸是化者無不皆空。 
　　“善現，無眼觸非化，無耳、鼻、舌、身、意觸非化，諸是化者無不皆空。 
　　“善現，無眼觸為緣所生諸受非化，無耳、鼻、舌、身、意觸為緣所生諸受非化，諸是化者無不皆空。 
　　“善現，無地界非化，無水、火、風、空、識界非化，諸是化者無不皆空。 
　　“善現，無因緣非化，無等無間緣、所緣緣、增上緣非化，諸是化者無不皆空。 
　　“善現，無從緣所生諸法非化，諸是化者無不皆空。 
　　“善現，無無明非化，無行、識、名色、六處、觸、受、愛、取、有、生、老死愁嘆苦憂惱非化，諸是化者無不皆空。 
　　“善現，無布施波羅蜜多非化，無凈戒、安忍、精進、靜慮、般若、方便善巧、妙愿、力、智波羅蜜多非化，諸是化者無不皆空。 
　　“善現，無四念住非化，無四正斷、四神足、五根、五力、七等覺支、八圣道支非化，諸是化者無不皆空。 
　　“善現，無空解脫門非化，無無相、無愿解脫門非化，諸是化者無不皆空。 
　　“善現，無內空非化，無外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空非化，諸是化者無不皆空。 
　　“善現，無苦圣諦非化，無集、滅、道圣諦非化，諸是化者無不皆空。 
　　“善現，無四靜慮非化，無四無量、四無色定非化，諸是化者無不皆空。 
　　“善現，無八解脫非化，無八勝處、九次第定、十遍處非化，諸是化者無不皆空。 
　　“善現，無陀羅尼門非化，無三摩地門非化，諸是化者無不皆空。 
　　“善現，無極喜地非化，無離垢地、發光地、焰慧地、極難勝地、現前地、遠行地、不動地、善慧地、法云地非化，諸是化者無不皆空。 
　　“善現，無五眼非化，無六神通非化，諸是化者無不皆空。 
　　“善現，無佛十力非化，無四無所畏、四無礙解、大慈、大悲、大喜、大舍、十八佛不共法非化，諸是化者無不皆空。 
　　“善現，無三十二大士相非化，無八十隨好非化，諸是化者無不皆空。 
　　“善現，無無忘失法非化，無恒住舍性非化，諸是化者無不皆空。 
　　“善現，無一切智非化，無道相智、一切相智非化，諸是化者無不皆空。 
　　“善現，無預流果非化，無一來、不還、阿羅漢果、獨覺菩提非化，諸是化者無不皆空。 
　　“善現，無菩薩摩訶薩行非化，無佛無上正等菩提非化，諸是化者無不皆空。 
　　“善現，依如是法施設種種補特伽羅，所謂異生、若隨信行、若隨法行、若第八、若預流、若一來、若不還、若阿羅漢、若獨覺、若菩薩摩訶薩、若諸如來應正等覺，如是一切無非是化，諸是化者無不皆空。”  
　　時，具壽善現白佛言：“世尊，世間諸蘊、諸處、諸界、緣起、緣生、緣起支等可皆是化？諸出世間波羅蜜多，若三十七菩提分法，若三解脫門，若一切空，若諸圣諦，若四靜慮、四無量、四無色定，若八解脫、八勝處、九次第定、十遍處，若陀羅尼門、三摩地門，若菩薩十地，若五眼、六神通，若佛十力、四無所畏、四無礙解、大慈、大悲、大喜、大舍、十八佛不共法，若三十二大士相、八十隨好，若無忘失法、恒住舍性，若一切智、道相智、一切相智，若由彼法所得諸果，若依彼法施設種種補特伽羅，豈亦是化？” 
　　佛告善現：“一切世間、出世間法無非是化，然于其中，有是聲聞所化，有是獨覺所化，有是菩薩所化，有是如來所化，有是煩惱所化，有是善法所化。善現，由此因緣，說一切法皆如變化等無差別。” 
　　具壽善現復白佛言：“世尊，所有斷果，謂預流果、或一來果、或不還果、或阿羅漢果、或獨覺地、或如來地永斷煩惱習氣相續，豈亦是化？” 
　　佛告善現：“如是諸法若與生滅二相合者亦皆是化。” 
　　“世尊，何法非化？” 
　　“善現，若法不與生滅相合，是法非化。” 
　　“世尊，何法不與生滅相合？” 
　　“善現，不虛誑法即是涅槃，此法不與生滅相合，是故非化。” 
　　具壽善現復白佛言：“如世尊說平等法性一切皆空，無能動者，無二可得，無有少法非自性空，云何涅槃可言非化？” 
　　佛告善現：“如是，如是，如汝所說，無有少法非自性空。此自性空非聲聞作，非獨覺作，非菩薩作，非如來作，亦非余作，有佛無佛其性常空，此即涅槃，是故我說涅槃非化，非實有法名為涅槃，可說無生、無滅、非化。”  
大般若波羅蜜多經卷第三百九十八 初分常啼菩薩品第七十七之一  
　　爾時，具壽善現白佛言：“世尊，云何教授教誡初業菩薩，令其信解諸法自性畢竟皆空？” 
　　佛告善現：“豈一切法先有后無？然一切法非有非無，無自性無他性，先既非有后亦非無，自性常空無所怖畏。應當如是教授教誡初業菩薩，令其信解諸法自性畢竟皆空。 
　　“復次，善現，若菩薩摩訶薩欲求般若波羅蜜多，應如常啼菩薩摩訶薩求，是菩薩摩訶薩今在大云雷音佛所修行梵行。” 
　　具壽善現白佛言：“世尊，常啼菩薩摩訶薩云何求般若波羅蜜多？” 
　　佛告善現：“常啼菩薩摩訶薩本求般若波羅蜜多時，不惜身命，不顧珍財，不徇名譽，不希恭敬，而求般若波羅蜜多。彼常樂居阿練若處，欻然聞有空中聲曰：‘咄！善男子，汝可東行，決定得聞甚深般若波羅蜜多。汝當行時，莫辭疲倦，莫念睡眠，莫思飲食，莫想晝夜，莫怖寒熱，于內外法心莫散亂。行時不得左右顧視，勿觀前后上下四維，勿破威儀，勿壞身相。勿動于色，勿動受、想、行、識；勿動眼處，勿動耳、鼻、舌、身、意處；勿動色處，勿動聲、香、味、觸、法處；勿動眼界，勿動耳、鼻、舌、身、意界；勿動色界，勿動聲、香、味、觸、法界；勿動眼識界，勿動耳、鼻、舌、身、意識界；勿動眼觸，勿動耳、鼻、舌、身、意觸；勿動眼觸為緣所生諸受，勿動耳、鼻、舌、身、意觸為緣所生諸受；勿動地界，勿動水、火、風、空、識界；勿動因緣，勿動等無間緣、所緣緣、增上緣；勿動從緣所生諸法；勿動無明，勿動行、識、名色、六處、觸、受、愛、取、有、生、老死愁嘆苦憂惱；勿動布施波羅蜜多，勿動凈戒、安忍、精進、靜慮、般若波羅蜜多；勿動四念住，勿動四正斷、四神足、五根、五力、七等覺支、八圣道支；勿動內空，勿動外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；勿動真如，勿動法界、法性、不虛妄性、不變異性、平等性、離生性、法定、法住、實際、虛空界、不思議界；勿動苦圣諦，勿動集、滅、道圣諦；勿動四靜慮，勿動四無量、四無色定；勿動八解脫，勿動八勝處、九次第定、十遍處；勿動一切陀羅尼門，勿動一切三摩地門；勿動空解脫門，勿動無相、無愿解脫門；勿動極喜地，勿動離垢地、發光地、焰慧地、極難勝地、現前地、遠行地、不動地、善慧地、法云地；勿動五眼，勿動六神通；勿動佛十力，勿動四無所畏、四無礙解、大慈、大悲、大喜、大舍、十八佛不共法；勿動無忘失法，勿動恒住舍性；勿動一切智，勿動道相智、一切相智；勿動預流果，勿動一來、不還、阿羅漢果、獨覺菩提；勿動菩薩摩訶薩行，勿動無上正等菩提；勿動世間法，勿動出世間法；勿動有漏法，勿動無漏法；勿動有為法，勿動無為法。何以故？善男子，若于諸法有所動者則于佛法不能安住，若于佛法不能安住則于生死諸趣輪回，若于生死諸趣輪回則不能得甚深般若波羅蜜多。’ 
　　“爾時，常啼菩薩摩訶薩聞空中聲殷勤教誨，歡喜踴躍嘆未曾有，合掌恭敬報空聲曰：‘如向所言我當從教。所以者何？我當欲為一切有情作大明故，我當欲集一切如來、應、正等覺殊勝法故，我當欲證無上正等大菩提故。’ 
　　“時，空中聲復語常啼菩薩摩訶薩言：‘善哉！善哉！善男子，汝當于空、無相、無愿甚深之法應生信解，汝應以離一切相心求深般若波羅蜜多，汝應以離我及有情、命者、生者、養者、士夫、補特伽羅、意生、儒童、作者、受者、知者、見者相心求深般若波羅蜜多。汝善男子于諸惡友應方便遠離，于諸善友應親近供養。若能為汝善巧說空、無相、無愿、無生、無滅、無染、無凈本寂之法，及能為汝示現教導贊勵慶喜一切智智，是為善友。汝善男子若如是行，不久得聞甚深般若波羅蜜多，或從經典中聞，或從菩薩所聞。汝所從聞甚深般若波羅蜜多，當于是處起大師想，汝應知恩念當重報。汝善男子應作是念：“我所從聞甚深般若波羅蜜多，是我最勝真實善友，我從彼聞是妙法故，速于無上正等菩提得不退轉，我由彼故得近如來、應、正等覺，常生諸佛嚴凈國土，恭敬供養諸佛世尊，聽聞正法植眾德本，遠離無暇具足有暇，念念增長殊勝善根。”汝應思惟籌量觀察諸如是等功德勝利，能為汝說甚深般若波羅蜜多菩薩法師，常應敬事如諸佛想。汝善男子莫以世利名譽心故隨逐法師，但為愛重恭敬供養無上法故隨逐法師。汝善男子應覺魔事，謂有惡魔為壞正法及法師故，以妙色、聲、香、味、觸境，殷勤奉施，時說法師方便善巧，為欲調伏彼惡魔故，令諸有情種善根故，現與世間同其事故，雖受彼施而無染著，汝于此中莫生穢想。應作是念：“我未能知說法菩薩方便善巧，此說法師善知方便，為欲調伏剛強有情，欲令有情植眾德本，俯同世事現受諸欲，然此菩薩不取法相，無著無礙曾無毀犯。”汝善男子當于爾時應觀諸法真實理趣。云何諸法真實理趣？謂一切法無染無凈。何以故？善男子，以一切法自性皆空，無我、有情、命者、生者、養者、士夫、補特伽羅、意生、儒童、作者、受者、知者、見者，如幻、如夢、如響、如像、如陽焰、如光影、如變化事、如尋香城。汝善男子若能如是觀察諸法真實理趣隨逐法師，不久成辦甚深般若波羅蜜多。又，善男子，于余魔事汝應覺知，謂說法師見汝求請甚深般若波羅蜜多，都不眷念反加凌辱，汝于此中不應瞋恨，轉增愛重恭敬法心，常逐法師勿生厭倦。’ 
　　“爾時，常啼菩薩摩訶薩受空中聲重教誡已，轉增歡喜從是東行。未久之間復作是念：‘我寧不問彼空中聲遣我東行，去當遠近至何城邑？復從誰聞甚深般若波羅蜜多？’作是念已即住其處，捶胸悲嘆憂愁啼泣。經須臾頃作是思惟：‘我住此中過一晝夜，乃至或過七晝七夜，不辭疲倦，不念睡眠，不思飲食，不想晝夜，不怖寒熱，于內外法心不散亂，若未審知去之遠近所至城邑，及所從聞甚深般若波羅蜜多，終不起心舍于此處。’ 
　　“善現當知，譬如父母唯有一子，端正黠慧多諸伎能，愛之甚重。其子盛壯卒便命終，父母爾時悲號苦毒，唯憶其子更無余念。常啼菩薩亦復如是，當于爾時更無余念，唯作是念：‘我于何時當聞般若波羅蜜多？我先何故不問空聲勸我東行去當遠近至何處所？復從誰聞甚深般若波羅蜜多？’ 
　　“善現當知，常啼菩薩摩訶薩，如是悲泣自嘆恨時，欻于其前有佛像現，贊常啼菩薩摩訶薩言：‘善哉！善哉！善男子，過去如來、應、正等覺為菩薩時，以勤苦行求深般若波羅蜜多，亦如汝今求之加行。又，善男子，汝以如是勇猛精進愛樂恭敬求法之心，從此東行過于五百踰繕那量，有大王城名具妙香。其城高廣七寶成就，于其城外周匝皆有七寶所成，七重垣墻、七重樓觀、七重欄楯、七重寶壍、七重行列寶多羅樹，是垣墻等互相間飾，發種種光甚可愛樂。此大寶城面各十二踰繕那量，清凈寬廣人物熾盛安隱豐樂，中有五百街巷市廛，度量相當端嚴如畫，于諸衢陌各有清流亙以寶舫往來無擁，一一街巷清凈嚴飾，灑以香水布以名花，城及垣墻皆有卻敵雉堞、樓閣，紫金所成，瑩以眾珍光明輝煥，于雉堞間廁以寶樹，是一一樹根莖枝葉，及以花果皆別寶成，城垣樓閣及諸寶樹，覆以金網連以寶繩，懸以金鈴綴以寶鐸，微風吹動發和雅音，譬如善奏五支諸樂，是寶城內無量有情，晝夜恒聞歡娛快樂。城外周匝七重寶壍，八功德水弭滿其中，冷暖調和清澄皎鏡，水中處處有七寶船，間飾莊嚴眾所喜見，彼有情類宿業所招，時共乘之泛漾游戲，諸壍水內具眾妙花，嗢缽羅花、缽特摩花、拘母陀花、奔荼利花及余種種雜類寶花，色香鮮郁遍覆水上，以要言之，三千界內所有名花無不備足。有五百苑周環大城，種種莊嚴甚可喜樂，一一苑內有五百池，其池縱廣一俱盧舍，七寶莊飾悅可眾心，于諸池中有四妙花，嗢缽羅花、缽特摩花、拘母陀花、奔荼利花，量如車輪映蔽于水，其花皆以眾寶所成，青色青顯青影青光，黃色黃顯黃影黃光，赤色赤顯赤影赤光，白色白顯白影白光。諸苑池中多有眾鳥，孔雀、鸚鵡、鳧鹥、鴻雁、黃鵙、鸧鹒、青鶩、白鵠、春鶯、鹙鷺、鴛鴦、鵁鶄、翡翠、精衛、鹍雞、鸀鳿
      、鶢鶋、鹍鳳、妙翅、鵜鶘、羯羅頻迦命命鳥等，音聲相和游戲其中。是諸苑池的無所屬，彼有情類長夜修行甚深般若波羅蜜多，于深法門皆生信樂，宿世共造如是勝業故，于今時同受斯果。 
　　“‘又，善男子，妙香城中有高勝處，是法踴菩薩摩訶薩所住之宮。其宮縱廣一踰繕那，眾寶莊嚴奇妙可愛，宮外周匝七重垣墻、七重樓閣、七重欄楯、七重寶壍、七重行列寶多羅樹，是垣墻等綺飾莊嚴甚可愛樂。有四妙苑周環此宮，一名常喜，二名離憂，三名華嚴，四名香飾。一一苑內各有八池，一名賢善，二名賢上，三名歡喜，四名喜上，五名安隱，六名具安，七名離怖，八名不退。諸池四面各一寶成，一金，二銀，三吠琉璃，四頗胝迦。羯雞都寶以為池底，金沙布上妙水湛然，一一池濱有八階陛，種種妙寶以為嚴飾，用勝上金而為其蹬，諸階兩間有芭蕉樹，行列間飾紫金所成，是諸池中具四妙花，嗢缽羅花、缽特摩花、拘母陀花、奔荼利花，眾色間雜弭布水上，周池四邊有香花樹，清風時鼓散于水中，諸池皆具八功德水，香如栴檀色味具足，有鳧雁等游戲其中。法踴菩薩摩訶薩住此宮中，常與六萬八千侍女游諸苑池，以妙五欲共相娛樂，妙香城中男女大小為欲瞻仰法踴菩薩及聽法故，有時得入常喜等苑、賢善等池，亦以五欲共相娛樂。 
　　“‘又，善男子，法踴菩薩摩訶薩，與諸侍女受妙樂已，晝夜三時為說般若波羅蜜多。妙香城內有諸士女，于其城中七寶臺上，為法踴菩薩摩訶薩敷師子座眾寶莊飾。其座四足各一寶成，一金，二銀，三吠琉璃，四頗胝迦。于其座上重敷裀褥，次鋪綺帊，覆以白氈絡以綩綖，寶座兩邊雙設丹枕，垂諸幃帶散妙香花。其座高廣半俱盧舍，于上空中張以綺幔，內施珠帳稱座大小，垂諸花纓懸以金鐸，為敬法故于座四邊，散五色花燒無價香。復以種種澤香、末香涂散其地，羅列眾多寶幢幡蓋。法踴菩薩于時時中升此寶座，為眾宣說甚深般若波羅蜜多。每說法時皆有無量天、龍、藥叉、健達縛、阿素洛、揭路荼、緊捺洛、莫呼洛伽、人非人等俱來集會，恭敬供養法踴菩薩，聽受般若波羅蜜多。時，諸大眾既聞法已，有誦持者，有書寫者，有轉讀者，有思惟者，有如說行者，有開悟他者，由是因緣彼有情類，于諸惡趣得不墮法，及于無上正等菩提永不退轉。汝善男子應勤精進速疾往詣法踴菩薩摩訶薩所，當令汝聞所求般若波羅蜜多。 
　　“‘又善男子，法踴菩薩是汝長夜真凈善友，示現教導贊勵慶喜，令汝速證所求無上正等菩提。法踴菩薩于過去世，以勤苦行求深般若波羅蜜多，亦如汝今求之方便，汝宜速往法踴菩薩摩訶薩所，勿生疑難，莫計晝夜，不久當聞甚深般若波羅蜜多。’ 
　　“爾時，常啼菩薩摩訶薩聞是語已，心生適悅踴躍歡喜，作是思惟：‘何時當見法踴菩薩從彼得聞甚深般若波羅蜜多？’ 
　　“善現當知，譬如有人遇中毒箭，為苦所切更無余想，但作是念：‘我于何時得遇良醫，為撥此箭得免斯苦？’常啼菩薩亦復如是，當于爾時更無余想，但作是念：‘我于何時當見法踴菩薩摩訶薩，親近供養得聞般若波羅蜜多，聞已便能永斷種種虛妄分別有所得見，疾證無上正等菩提？’ 
　　“善現當知，常啼菩薩即住此處作是念時，于一切法中起無障智見，由斯智見即能現入無量殊勝三摩地門，所謂：觀一切法自性三摩地、于一切法自性無所得三摩地、破一切法無智三摩地、得一切法無差別三摩地、見一切法無變異三摩地、能照一切法三摩地、于一切法離暗三摩地、得一切法無別意趣三摩地、知一切法都無所得三摩地、散一切花三摩地、引發一切法無我三摩地、離幻三摩地、引發鏡像照明三摩地、引發一切有情語言三摩地、令一切有情歡喜三摩地、善隨順一切有情語言三摩地、引發種種語言文句三摩地、無怖無斷三摩地、能說一切法本性不可說三摩地、得無礙解脫三摩地、遠離一切塵三摩地、名句文詞善巧三摩地、于一切法起勝觀三摩地、得一切法無礙際三摩地、如虛空三摩地、金剛喻三摩地、雖現行色而無所犯三摩地、得勝三摩地、得無退眼三摩地、出法界三摩地、安慰調伏三摩地、師子奮迅欠呿哮吼三摩地、映奪一切有情三摩地、遠離一切垢三摩地、于一切法得無染三摩地、蓮花莊嚴三摩地、斷一切疑三摩地、隨順一切堅固三摩地、出一切法三摩地、得神通力無畏三摩地、現前通達一切法三摩地、壞一切法印三摩地、現一切法無差別三摩地、離一切見稠林三摩地、離一切暗三摩地、離一切相三摩地、脫一切著三摩地、離一切懈怠三摩地、得深法明三摩地、如妙高山三摩地、不可引奪三摩地、摧伏一切魔軍三摩地、不著三界三摩地、引發一切殊勝光明三摩地，如是乃至現見諸佛三摩地。 
　　“常啼菩薩安住如是三摩地中，現見十方無量無數無邊世界諸佛如來，為諸菩薩摩訶薩眾宣說般若波羅蜜多時，諸如來、應、正等覺咸共贊慰教誡教授常啼菩薩摩訶薩言：‘善哉！善哉！善男子，我等本行菩薩道時，亦如汝今以勤苦行求深般若波羅蜜多，于勤求時亦如汝今現得如是諸三摩地，我等爾時得是無量勝三摩地，究竟修已則能成辦甚深般若波羅蜜多方便善巧，由斯能辦一切佛法，便得住于不退轉地。我等觀此諸三摩地所稟自性無入無出，亦不見法能入出者，亦不見此能修菩薩摩訶薩行，亦不見此能證無上正等菩提。我等爾時以于諸法無所執故，即名般若波羅蜜多。我等住此無所執故，便能獲得真金色身常光一尋，具三十二大丈夫相，八十隨好圓滿莊嚴。又能證得不可思議無上佛智、無上佛戒、無上佛定、無上佛慧，一切功德波羅蜜多無不圓滿。以能圓滿一切功德波羅蜜多，佛尚不能取量盡說，況諸聲聞及獨覺等？以是故，善男子，汝于此法倍應恭敬，愛樂勤求無得暫舍，若于此法倍生恭敬，愛樂勤求能不暫舍，便于無上正等菩提易可證得。又，善男子，汝于善友應常恭敬，愛樂勤求如諸佛想。何以故？善男子，若菩薩摩訶薩常為善友之所攝護，疾得無上正等菩提。’ 
　　“是時常啼菩薩摩訶薩即白十方諸佛言：‘何等名為我之善友？我當親近恭敬供養？’ 
　　“十方諸佛告常啼言：‘有法踴菩薩摩訶薩，是汝長夜真凈善友，能攝護汝令汝成熟所求無上正等菩提，亦令汝學甚深般若波羅蜜多方便善巧，彼能長夜攝益汝故是汝善友，汝應親近恭敬供養。又，善男子，汝若一劫若二若三，如是乃至若百千劫，或復過是，恭敬頂戴法踴菩薩。復以一切上妙樂具，乃至三千大千世界所有妙色、聲、香、味、觸盡以供養，未能報彼須臾之恩。何以故？善男子，汝因法踴菩薩威力，現得如是無量勝妙三摩地門，又當因彼令汝獲得甚深般若波羅蜜多方便善巧、疾證無上正等菩提。’ 
　　“時，十方佛方便贊慰教誡教授常啼菩薩，令歡喜已忽然不現。 
　　“爾時，常啼菩薩摩訶薩從現所證三摩地起，不見諸佛心懷惆悵，作是思惟：‘我向所見十方諸佛，先從何來今往何所？誰能為我斷如是疑？’復作是念：‘法踴菩薩久已修學甚深般若波羅蜜多方便善巧，已得無量陀羅尼門及三摩地，于諸菩薩自在神通已到究竟，已曾供養無量如來、應、正等覺，于諸佛所發弘誓愿種諸善根，于長夜中為我善友，常攝受我令獲利樂。我當疾詣法踴菩薩摩訶薩所，問向所見十方諸佛，先從何來今往何所？彼能為我斷如是疑。’ 
　　“善現當知，是時常啼菩薩摩訶薩作此念已，便于法踴菩薩摩訶薩所，轉增愛敬清凈之心。復作是念：‘我今欲詣法踴菩薩摩訶薩所，當以何物而為供養？然我貧匱，無有花香、澤香、散香、衣服、瓔珞、寶幢、幡蓋、伎樂、燈明、末尼、真珠、吠琉璃寶、頗胝迦寶、金銀、珊瑚、螺貝、璧玉及余種種上妙供具，可以供養甚深般若波羅蜜多及說法師法踴菩薩。我定不應空爾而詣法踴菩薩摩訶薩所，我若空往自喜不生，何以表知至誠求法，我于今者應自賣身以求價值，持用供養甚深般若波羅蜜多及說法師法踴菩薩。何以故？我于長夜諸界趣生，虛喪壞滅無邊身命，無始生死為欲因緣，墮諸地獄受無量苦，未為供養如是妙法及說法師自舍身命。故我今者定應賣身以求財物，持用供養甚深般若波羅蜜多及說法師法踴菩薩。’ 
　　“爾時，常啼菩薩摩訶薩作是念已，漸次東行至一大城，寬廣嚴凈多諸人眾安隱豐樂。常啼菩薩入市肆中，處處巡環高聲唱曰：‘我今自賣，誰欲買人？我今自賣，誰欲買人？’是時惡魔見此事已，便作是念：‘常啼菩薩愛重法故欲自賣身，謂為供養甚深般若波羅蜜多及說法師法踴菩薩摩訶薩故，因斯當得如理請問甚深般若波羅蜜多方便善巧，謂作是問：“云何菩薩方便修行甚深般若波羅蜜多速證無上正等菩提？”作是問已，法踴菩薩當為宣說甚深法要令得多聞，猶如大海魔及眷屬所不能壞，漸能圓滿一切功德，因斯饒益諸有情類，令得無上正等菩提。彼復能令諸有情類證得無上正等菩提，展轉相承空我境界。我當方便隱蔽其聲，令此城中長者、居士、婆羅門等咸不能聞。’唯除城中一長者女宿善根力魔不能蔽。 
　　“常啼菩薩由是因緣，經于久時賣身不售，愁憂苦惱在一處立，涕淚而言：‘我有何罪？為欲供養甚深般若波羅蜜多及說法師法踴菩薩摩訶薩故，雖自賣身而無買者？’ 
　　“時天帝釋見已念言：‘此善男子以為供養甚深般若波羅蜜多及說法師法踴菩薩，愛重法故自賣其身，我當試之：為實慕法？為懷諂詐誑惑世間？’如是念已即自化作少婆羅門，詣常啼所問言：‘男子，汝今何緣佇立悲涕愁憂不樂？’ 
　　“常啼菩薩答言：‘儒童，我為供養甚深般若波羅蜜多及說法師法踴菩薩，然我貧乏無諸財寶，愛重法故欲自賣身，遍此城中無相問者，自惟薄福住此憂悲。’ 
　　“時，婆羅門語常啼曰：‘我于今者正欲祠天，不用人身，但須人血、人髓、人心，頗能賣不？’ 
　　“常啼菩薩聞已念言：‘我于今者定獲勝利。所以者何？彼欲買者我皆具有，由斯價值當得供養甚深般若波羅蜜多及說法師法踴菩薩，令我具足甚深般若波羅蜜多方便善巧，疾證無上正等菩提。’作是念時歡喜踴躍，以柔軟語報婆羅門：‘仁所買者我悉能賣。’ 
　　“婆羅門言：‘須幾價值？’ 
　　“常啼報曰：‘隨意相酬。’ 
　　“爾時，常啼作是語已，即伸右手執取利刀，刺己左臂令出其血，復割右髀皮肉置地，破骨出髓與婆羅門，復趣墻邊欲剖心出。 
　　“有長者女處于高閣，先見常啼揚聲自賣，后時復見自害其身，作是念言：‘此善男子何因緣故困苦其身，我當問之。’念已下閣到常啼所，作是問言：‘汝何因緣，先唱自賣，今出血髓復欲剖心？’ 
　　“常啼報曰：‘姊不知耶？我為供養甚深般若波羅蜜多及說法師法踴菩薩，然我貧乏無諸財寶，愛重法故先自賣身，無相買者，今賣三事與婆羅門。’ 
　　“長者女言：‘汝今自賣身血、心、髓，欲持價值供養般若波羅蜜多及說法師法踴菩薩，當獲何等功德勝利？’ 
　　“常啼答言：‘法踴菩薩于甚深法已得自在，當為我說甚深般若波羅蜜多方便善巧，菩薩所學，菩薩所乘，菩薩所行，菩薩所作。我得聞已如說修行，成熟有情、嚴凈佛土，速證無上正等菩提，得金色身，具三十二大丈夫相，八十隨好圓滿莊嚴，常光一尋余光無量，具佛十力、四無所畏、四無礙解、大慈、大悲、大喜、大舍、十八佛不共法、無忘失法、恒住舍性、五凈眼、六神通、不可思議清凈戒蘊、定蘊、慧蘊、解脫蘊、解脫知見蘊、無障智見、無上智見，得一切智、道相智、一切相智，具足一切無上法寶，分布施與一切有情，與諸有情作所依止。我舍身命為供養彼，當獲此等功德勝利。’ 
　　“時，長者女聞說殊勝不可思議微妙佛法，歡喜踴躍身毛皆豎，恭敬合掌白常啼言：‘大士所說第一廣大，最勝微妙甚為希有，為獲如是一一佛法，尚應棄舍如殑伽沙所重身命，況唯舍一？所以者何？若得如是微妙功德，則能利樂一切有情。大士家貧，尚為如是微妙功德不惜身命，況我家富多有珍財，為是功德而不棄舍？大士今應勿復自害，所須供具盡當相與。所謂金銀、吠琉璃寶、頗胝迦寶、末尼、真珠、杵藏、石藏、螺貝、璧玉、帝青、大青、珊瑚、虎珀，及余無量異類珍財，花香、瓔珞、寶幢、幡蓋、伎樂、燈明、車乘、衣服，并余種種上妙供具，可持供養甚深般若波羅蜜多及說法師法踴菩薩。唯愿大士勿復自害，我身亦愿隨大士往法踴菩薩摩訶薩所，俱時瞻仰共植善根，為得所說諸佛法故。’  
大般若波羅蜜多經卷第三百九十九 初分常啼菩薩品第七十七之二  
　　“時，天帝釋即復本形，在常啼前曲躬而立，贊言：‘大士，善哉！善哉！為法至誠堅固乃爾，過去諸佛為菩薩時亦如大士，以堅固愿求深般若波羅蜜多方便善巧，請問菩薩所學、所乘、所行、所作心無厭倦，成熟有情、嚴凈佛土，已證無上正等菩提。大士當知，我實不用人血、心、髓，但來相試。今何所愿？我當相與以酬輕觸損惱之愆。’ 
　　“常啼報言：‘我本所愿唯有無上正等菩提，天主頗能與斯愿不？’ 
　　“時，天帝釋赧然有愧，白常啼言：‘此非我力，唯有諸佛大圣法王于法自在能與斯愿。大士，今應除無上覺更求余愿，我當與之。’ 
　　“常啼報曰：‘甚深般若波羅蜜多亦我所愿，頗能惠不？’ 
　　“時，天帝釋倍復生慚，白常啼言：‘我于此愿亦不能與，然我有力令大士身平復如故，用斯愿不？’ 
　　“常啼報言：‘如是所愿自能滿足無勞天主。所以者何？我若啟告十方諸佛發誠諦言：“今自賣身實為慕法，不懷諂詐誑惑世間，由此因緣定于無上正等菩提不退轉者，令我身形平復如故。”此言未訖，自能令我平復如故，豈假天威？’ 
　　“天帝釋言：‘如是，如是，佛之神力不可思議，菩薩至誠何事不辦？然由我故損大士身，唯愿慈悲許辦斯事。’ 
　　“常啼菩薩便告彼言：‘既爾殷勤當隨汝意。’ 
　　“時，天帝釋即現天威，令常啼身平復如故，乃至不見少分瘡痕，形貌端嚴過于往日，愧謝右繞忽然不現。 
　　“爾時，長者女見常啼菩薩希有之事，轉增愛重，恭敬合掌白常啼言：‘愿降慈悲暫臨我宅，所須供養甚深般若波羅蜜多及說法師法踴菩薩上妙供具，為白父母一切當得。我及侍從亦辭父母，隨大士往具妙香城，為欲供養甚深般若波羅蜜多及說法師法踴菩薩摩訶薩故。’ 
　　“是時，常啼隨彼所愿，俱到其舍在門外止。時，長者女即入其舍白父母言：‘愿多與我家中所有上妙花鬘、涂散等香、衣服、瓔珞、寶幢、幡蓋、伎樂、蘇油、末尼、真珠、吠琉璃寶、頗胝迦寶、珊瑚、琥珀、螺貝、璧玉、杵藏、石藏、帝青、大青并金銀等種種供具，亦聽我身及先事我五百侍女持諸供具，皆當隨從常啼菩薩往妙香城，為欲供養甚深般若波羅蜜多及說法師法踴菩薩。彼當為我宣說法要，我得聞已如說修行，定獲無邊微妙佛法。’ 
　　“時，彼父母聞已驚駭，即問女言：‘常啼菩薩今在何處？是何等人？’ 
　　“女即白言：‘今在門外，彼是大士為欲度脫一切有情生死苦故，勤求無上正等菩提。又彼大士愛重正法不惜身命，為欲供養菩薩所學甚深般若波羅蜜多及說法師法踴菩薩摩訶薩故，入此城中處處巡環，高聲唱曰：“我今自賣！誰欲買人？我今自賣！誰欲買人？”經于久時賣身不售，愁憂苦惱在一處立，涕淚而言：“我有何罪？為欲供養甚深般若波羅蜜多及說法師法踴菩薩摩訶薩故，雖自賣身而無買者？” 
　　“‘時，天帝釋為欲試驗，即自化作少婆羅門來至其前，問言：“男子，汝何住此憂悲不樂？”時，彼大士答言：“儒童，我為供養甚深般若波羅蜜多及說法師法踴菩薩，然我貧乏無諸財寶，愛重法故欲自賣身，遍此城中無相問者，自惟薄福住此憂悲。”時，婆羅門語大士曰：“我于今者正欲祠天，不用人身但須人血、人髓、人心，頗能賣不？”大士聞已歡喜踴躍，以柔軟語報婆羅門：“仁所買者我悉能賣。”婆羅門言：“須幾價值？”大士報曰：“隨意相酬。”大士爾時作是語已，即伸右手執取利刀，刺己左臂令出其血，復割右髀皮肉置地，破骨出髓與婆羅門，復趣墻邊欲剖心出。 
　　“‘我在高閣遙見是事，作是念言：“此善男子何因緣故困苦其身？我當問之。”念已下閣到大士所，作是問言：“汝何因緣先唱自賣，今出血、髓復欲剖心？”彼答我曰：“姊不知耶？我為供養甚深般若波羅蜜多及說法師法踴菩薩，然我貧乏無諸財寶，愛重法故先自賣身無相買者，今賣三事與婆羅門。”我時問言：“汝今自賣身血、心、髓，欲持價值供養般若波羅蜜多及說法師法踴菩薩，當獲何等功德勝利？”彼答我言：“法踴菩薩于甚深法已得自在，當為我說甚深般若波羅蜜多方便善巧，菩薩所學、菩薩所乘、菩薩所行、菩薩所作。我得聞已如說修行，成熟有情、嚴凈佛土，速證無上正等菩提，得金色身，具三十二大丈夫相，八十隨好圓滿莊嚴，常光一尋余光無量，具佛十力、四無所畏、四無礙解、大慈、大悲、大喜、大舍、十八佛不共法，無忘失法、恒住舍性，五凈眼、六神通，不可思議清凈戒蘊、定蘊、慧蘊、解脫蘊、解脫知見蘊，無障智見、無上智見，得一切智、道相智、一切相智，具足一切無上法寶，分布施與一切有情，與諸有情作所依止。我舍身命為供養彼，當獲此等功德勝利。” 
　　“‘我時聞說如是殊勝不可思議微妙佛法，歡喜踴躍身毛皆豎，恭敬合掌而白彼言：“大士所說第一廣大，最勝微妙甚為希有，為獲如是一一佛法，尚應棄舍如殑伽沙所重身命，況唯舍一？所以者何？若得如是微妙功德，則能利樂一切有情。大士家貧，尚為如是微妙功德不惜身命，況我家富多有珍財，為是功德而不棄舍？大士今應勿復自害，所須供具盡當相與，所謂金、銀、吠琉璃寶、頗胝迦寶、末尼、真珠、杵藏、石藏、螺貝、璧玉、帝青、大青、珊瑚、琥珀及余無量異類珍財，花、香、瓔珞、寶幢、幡蓋、伎樂、燈明、車乘、衣服并余種種上妙供具，可持供養深般若波羅蜜多及說法師法踴菩薩，唯愿大士勿復自害。我身亦愿隨大士往法踴菩薩摩訶薩所，俱時瞻仰共植善根，為得所聞諸佛法故。” 
　　“‘時，天帝釋即復本形在彼前住，曲躬合掌贊言：“大士，善哉！善哉！為法至誠堅固乃爾，過去諸佛為菩薩時亦如大士，以堅固愿求深般若波羅蜜多方便善巧，請問菩薩所學、所乘、所行、所作心無厭倦，成熟有情、嚴凈佛土，已證無上正等菩提。大士當知，我實不用人血、心、髓，但來相試。今何所愿？我當相與以酬輕觸損惱之愆。” 
　　“‘彼即報言：“我本所愿唯有無上正等菩提，天主頗能與斯愿不？”時，天帝釋赧然有愧，而白彼言：“此非我力，唯有諸佛大圣法王于法自在能與斯愿。大士，今應除無上覺更求余愿，我當與之。” 
　　“‘彼便報曰：“甚深般若波羅蜜多亦我所愿，頗能惠不？”時，天帝釋倍復生慚，而白彼言：“我于此愿亦不能與，然我有力令大士身平復如故，用斯愿不？”彼復報言：“如是所愿自能滿足無勞天主。所以者何？我若啟告十方諸佛發誠諦言：“今自賣身實為慕法，不懷諂詐誑惑世間，由此因緣定于無上正等菩提不退轉者，令我身形平復如故。”此言未訖，自能令我平復如故，豈假天威？” 
　　“‘天帝釋言：“如是，如是，佛之神力不可思議，菩薩至誠何事不辦，然由我故損大士身，唯愿慈悲許辦斯事。”時，彼大士告帝釋言：“既爾殷勤當隨汝意。”時，天帝釋即現天威，令彼身形平復如故，乃至不見少分瘡痕，形貌端嚴過于往日，愧謝右繞忽然不現。 
　　“‘我既見彼希有之事，轉增愛敬合掌白言：“愿降慈悲暫臨我宅，所須供養甚深般若波羅蜜多及說法師法踴菩薩供養之具，為白父母一切當得。我及侍從亦辭父母，隨大士往具妙香城，為欲供養甚深般若波羅蜜多及說法師法踴菩薩摩訶薩故。” 
　　“‘今彼大士以我至誠，不遺所愿來至門首，唯愿父母多與珍財，及許我身并先事我五百侍女持諸供具，咸當隨從常啼菩薩往妙香城，禮敬供養甚深般若波羅蜜多及說法師法踴菩薩，為得所說諸佛法故。’ 
　　“爾時，父母聞女所說，歡喜踴躍嘆未曾有，便告女言：‘如汝所說，常啼菩薩甚為希有，能擐如是大功德鎧，勇猛精進求諸佛法；所求佛法微妙最勝，廣大清凈不可思議，能引世間諸有情類令獲殊勝利益安樂。汝于是法既深愛重，欲隨善友持諸供具往妙香城，供養般若波羅蜜多及說法師法踴菩薩，為欲證得諸佛法故，我等云何不生隨喜？今聽汝去，我等亦欲與汝相隨，汝歡喜不？’ 
　　“女即白言：‘甚大歡喜！我尚不礙余人善法，況父母耶？’ 
　　“父母報言：‘汝應嚴辦供具、侍從，速當共往。’時，長者女即便營辦五百乘車七寶嚴飾，亦令五百常隨侍女恣意各取眾寶嚴身，復取金銀、吠琉璃寶、頗胝迦寶、末尼、真珠、帝青、大青、螺貝、璧玉、珊瑚、琥珀、杵藏、石藏及余無量異類珍財，種種花香、衣服、瓔珞、寶幢、幡蓋、伎樂、蘇油、上妙珍財各無量種并余種種上妙供具。 
　　“其女既辦如是事已，恭敬啟請常啼菩薩前乘一車，身及父母侍女五百各乘一車，圍繞侍從常啼菩薩，漸漸東去至妙香城。見城高廣七寶成就，于其城外周匝皆有七寶所成七重垣墻、七重樓觀、七重欄楯、七重寶壍、七重行列寶多羅樹，是垣墻等互相間飾，發種種光甚可愛樂。此大寶城面各十二踰繕那量，清凈寬廣人物熾盛安隱豐樂，中有五百街巷市廛，度量相當端嚴如畫。于諸衢陌各有清流，亙以寶舫往來無擁。一一街巷清凈嚴飾，灑以香水布以名花。城及垣墻皆有卻敵雉堞、樓閣，紫金所成，鎣以眾珍光明輝煥。于雉堞間廁以寶樹，是一一樹根莖枝葉及以花果皆別寶成。城垣樓閣及諸寶樹，覆以金網，連以寶繩，懸以金鈴，綴以寶鐸，微風吹動發和雅音，譬如善奏五支諸樂。城外周匝七重寶壍，八功德水弭滿其中，冷暖調和清澄皎鏡。水中處處有七寶船，間飾莊嚴眾所樂見。諸壍水內具眾妙花，色香鮮郁遍覆水上。有五百苑周寰大城，種種莊嚴甚可喜樂。一一苑內有五百池，其池縱廣一俱盧舍，七寶莊飾悅可眾心。于諸池內有四色花，量如車輪映蔽于水，其花皆以七寶所成。諸池苑中多有眾鳥，音聲相和聚散遨游。漸復前行，即便遙見法踴菩薩摩訶薩正處七寶臺坐師子座，無量無數百千俱胝那庾多眾前后圍繞而為說法。 
　　“爾時，常啼菩薩摩訶薩最初遙見法踴菩薩摩訶薩故，身心悅樂，譬如苾芻系念一境忽然得入第三靜慮。既遙見已，作是念言：‘我等不應乘車而趣法踴菩薩摩訶薩所。’作是念已，即便下車整理衣服。 
　　“時，長者女及彼父母、侍女五百亦皆下車，各以上妙眾寶衣服嚴飾其身，持諸供具恭敬圍繞常啼菩薩，徐行而趣法踴菩薩摩訶薩所。其路邊有法踴菩薩所營七寶大般若臺，以赤栴檀而為涂飾，懸寶鈴鐸出微妙音，周匝皆垂真珠羅網。于臺四角懸四寶珠，以為燈明晝夜常照。寶臺四面有四香爐，白銀所成眾寶嚴飾，恒時燒以黑沉水香，散眾妙花而為供養。臺內有座七寶所成，其上重敷茵褥綺帊。于斯座上復有一函，四寶合成莊嚴綺麗，一金、二銀、三吠琉璃、四帝青寶。真金葉上銷琉璃汁，書以般若波羅蜜多置此函中恒時封印。臺中處處懸寶幡花，間飾莊嚴甚可愛樂。 
　　“常啼菩薩、長者女等，見此寶臺莊嚴殊妙，合掌恭敬嘆未曾有。復見帝釋與其無量百千天眾在寶臺邊，持天種種上妙香末及眾寶屑、微妙香花、金銀花等散寶臺上，于虛空中奏天伎樂。 
　　“常啼菩薩見是事已，問帝釋言：‘何緣天主與諸天眾供養此臺？’ 
　　“天帝釋曰：‘大士，今者豈不知耶？于此臺中有無上法，名深般若波羅蜜多，是諸如來、應、正等覺及諸菩薩摩訶薩母，能生能攝一切如來、應、正等覺及諸菩薩摩訶薩眾。若菩薩摩訶薩能于此中精勤修學，速到一切功德彼岸，速能成辦一切佛法，速能證得一切智智。由是因緣，我等于此與諸眷屬恭敬供養。’ 
　　“常啼菩薩聞已歡喜，尋聲復問天帝釋言：‘如是所說甚深般若波羅蜜多今在何處？我欲供養唯愿示之！’ 
　　“天帝釋言：‘大士知不？甚深般若波羅蜜多在此臺中七寶座上四寶函內，真金為葉，吠琉璃寶以為其字，法踴菩薩以七寶印自封印之，我等不能輒開相示。’ 
　　“爾時，常啼菩薩摩訶薩及長者女并其父母、侍女五百聞是語已，即取所持花、香、珍寶、衣服、瓔珞、寶幢、幡蓋、伎樂、燈明及余種種供養之具分作二分，先持一分詣寶臺所供養般若波羅蜜多，復持一分俱共往詣法踴菩薩摩訶薩所。到已皆見法踴菩薩坐師子座大眾圍繞，即以花、香、寶幢、幡蓋、衣服、瓔珞、伎樂、燈明諸珍寶等，散列供養此說法師及所說法。法踴菩薩威神力故，即令所散種種妙花，于虛空中當其頂上，欻然合作一妙花臺，眾寶莊嚴甚可愛樂，復令所散種種妙香，于虛空中當花臺上，欻然合成一妙香蓋，種種珍寶而為嚴飾。復令所散諸妙寶衣，于虛空中當香蓋上，欻然合成一妙寶帳，亦以眾寶間飾莊嚴。余所散列寶幢、幡蓋、伎樂、燈明、諸瓔珞等，自然踴在臺帳蓋邊，周匝莊嚴妙巧安布。 
　　“常啼菩薩、長者女等見是事已歡喜踴躍，異口同音皆共稱嘆法踴菩薩摩訶薩言：‘今我大師甚為希有，能現如是大威神力。為菩薩時尚能如是，況得無上正等菩提！’ 
　　“是時，常啼及長者女并諸眷屬，深心愛重法踴菩薩摩訶薩故，皆發無上正等覺心，作是愿言：‘我等由此殊勝善根，愿當來世必成如來、應、正等覺。我等由此殊勝善根，愿當來世精勤修學菩薩道時，于深法門通達無礙，如今大師法踴菩薩。我等由此殊勝善根，愿當來世精勤修學菩薩道時，能以上妙七寶臺閣及余供具供養般若波羅蜜多，如今大師法踴菩薩。我等由此殊勝善根，愿當來世精勤修學菩薩道時，處大眾中坐師子座，宣說般若波羅蜜多甚深義理都無所畏，如今大師法踴菩薩。我等由此殊勝善根，愿當來世精勤修學菩薩道時，成就般若波羅蜜多巧方便力，速能成辦所求無上正等菩提，如今大師法踴菩薩。我等由此殊勝善根，愿當來世精勤修學菩薩道時，得勝神通變化自在，利益安樂無量有情，如今大師法踴菩薩。’ 
　　“常啼菩薩及長者女并諸眷屬，持諸供具供養般若波羅蜜多及說法師法踴菩薩摩訶薩已，頂禮雙足合掌恭敬，右繞三匝卻住一面。 
　　“爾時，常啼菩薩摩訶薩曲躬合掌，白法踴菩薩摩訶薩言：‘我常樂居阿練若處求深般若波羅蜜多，曾于一時欻然聞有空中聲曰：“咄！善男子，汝可東行，決定得聞甚深般若波羅蜜多。”我聞空中如是教已，歡喜踴躍即便東行，未久之間作如是念：“我寧不問彼空中聲遣我東行去當遠近？”至何城邑？復從誰聞甚深般若波羅蜜多？作是念已即住其處，捶胸悲嘆愁憂啼泣，經七晝夜不辭疲倦，不念睡眠，不思飲食，不想晝夜，不怖寒熱，于內外法心不散亂，唯作是念：“我于何時當聞般若波羅蜜多？我先何故不問空聲勸我東行去當遠近？至何處所？復從誰聞甚深般若波羅蜜多？” 
　　“‘我于如是愁憂啼泣自嘆恨時，欻于我前有佛像現告我言：“善男子，汝以如是勇猛精進愛樂恭敬求法之心，從此東行過于五百踰繕那量，有大王城名具妙香，中有菩薩名為法踴，常為無量百千有情宣說般若波羅蜜多，汝當從彼得聞般若波羅蜜多。又，善男子，法踴菩薩是汝長夜清凈善友，示現教導贊勵慶喜，令汝速證所求無上正等菩提。法踴菩薩于過去世以勤苦行求深般若波羅蜜多，亦如汝今求之方便，汝宜速往法踴菩薩摩訶薩所，勿生疑難，莫計晝夜，不久當聞甚深般若波羅蜜多。” 
　　“‘我時得聞如是語已，心生適悅踴躍歡喜，作是思惟：“何時當見法踴菩薩？從彼得聞甚深般若波羅蜜多，聞已便能永斷種種虛妄分別有所得見，疾證無上正等菩提？”作是念時，于一切法即能現起無障智見，由斯智見即得現入無量殊勝三摩地門。我住如是三摩地中，現見十方無量無數無邊世界諸佛如來，為諸菩薩摩訶薩眾宣說般若波羅蜜多。 
　　“‘時，諸如來、應、正等覺，咸共贊慰殷勤教誡教授我言：“善哉！善哉！善男子，我等本行菩薩道時，亦如汝今以勤苦行求深般若波羅蜜多，于勤苦時亦如汝今現得如是諸三摩地。我等爾時得是無量勝三摩地，究竟修已則能成辦甚深般若波羅蜜多方便善巧，由斯能辦一切佛法，便得住于不退轉地。” 
　　“‘時，十方佛廣教慰我，令歡喜已忽然不現。我從所證三摩地起，不見諸佛心懷惆悵，作是思惟：“我向所見十方諸佛先從何來？今往何所？誰能為我斷如是疑？”復作是念：“法踴菩薩久已修學甚深般若波羅蜜多方便善巧，已得無量陀羅尼門及三摩地，于諸菩薩自在神通已到究竟，已曾供養無量如來、應、正等覺，于諸佛所發弘誓愿種諸善根，于長夜中為我善友，常攝受我令獲利樂，我當疾詣法踴菩薩摩訶薩所，問向所見十方諸佛先從何來？今往何所？彼能為我斷如是疑。” 
　　“‘我于爾時作是念已，勇猛精進漸復東行，荏苒多時入此城邑，漸復前進遙見大師處七寶臺坐師子座，大眾圍繞而為說法。我于是處初見大師，身心悅樂，譬如苾芻忽然得入第三靜慮故。我今者請問大師：我先所見十方諸佛先從何來？今往何所？唯愿為我說彼諸佛所從至處，令我了知，知已生生常見諸佛。’  初分法踴菩薩品第七十八之一  
　　“爾時，法踴菩薩摩訶薩告常啼菩薩摩訶薩言：‘善男子，一切如來、應、正等覺、明行圓滿、善逝、世間解、無上丈夫、調御士、天人師、佛、薄伽梵所有法身，無所從來，亦無所去。何以故？善男子，諸法實性皆不動故。 
　　“‘善男子，諸法真如無來無去、不可施設，如是真如即是如來、應、正等覺，廣說乃至佛、薄伽梵。 
　　“‘善男子，諸法法界無來無去、不可施設，如是法界即是如來、應、正等覺，廣說乃至佛、薄伽梵。 
　　“‘善男子，諸法法性無來無去、不可施設，如是法性即是如來、應、正等覺、廣說乃至佛、薄伽梵。 
　　“‘善男子，不虛妄性無來無去、不可施設，不虛妄性即是如來、應、正等覺，廣說乃至佛、薄伽梵。 
　　“‘善男子，不變異性無來無去、不可施設，不變異性即是如來、應、正等覺，廣說乃至佛、薄伽梵。 
　　“‘善男子，法平等性無來無去、不可施設，法平等性即是如來、應、正等覺，廣說乃至佛、薄伽梵。 
　　“‘善男子，法離生性無來無去、不可施設，法離生性即是如來、應、正等覺，廣說乃至佛、薄伽梵。 
　　“‘善男子，諸法定性無來無去、不可施設，諸法定性即是如來、應、正等覺，廣說乃至佛、薄伽梵。 
　　“‘善男子，諸法住性無來無去、不可施設，諸法住性即是如來、應、正等覺，廣說乃至佛、薄伽梵。 
　　“‘善男子，諸法實際無來無去、不可施設，諸法實際即是如來、應、正等覺，廣說乃至佛、薄伽梵。 
　　“‘善男子，法虛空界無來無去、不可施設，法虛空界即是如來、應、正等覺，廣說乃至佛、薄伽梵。 
　　“‘善男子，不思議界無來無去、不可施設，不思議界即是如來、應、正等覺，廣說乃至佛、薄伽梵。 
　　“‘善男子，法無生性無來無去、不可施設，法無生性即是如來、應、正等覺，廣說乃至佛、薄伽梵。 
　　“‘善男子，法無滅性無來無去、不可施設，法無滅性即是如來、應、正等覺，廣說乃至佛、薄伽梵。 
　　“‘善男子，法如實性無來無去、不可施設，法如實性即是如來、應、正等覺，廣說乃至佛、薄伽梵。 
　　“‘善男子，法遠離性無來無去、不可施設，法遠離性即是如來、應、正等覺，廣說乃至佛、薄伽梵。 
　　“‘善男子，法寂靜性無來無去、不可施設，法寂靜性即是如來、應、正等覺，廣說乃至佛、薄伽梵。 
　　“‘善男子，無染凈界無來無去、不可施設，無染凈界即是如來、應、正等覺，廣說乃至佛、薄伽梵。 
　　“‘善男子，諸法空性無來無去、不可施設，諸法空性即是如來、應、正等覺，廣說乃至佛、薄伽梵。 
　　“‘善男子，一切如來、應、正等覺，廣說乃至佛、薄伽梵，非即諸法，非離諸法。 
　　“‘善男子，諸法真如，如來真如，一而非二。 
　　“‘善男子，諸法真如非合非散，唯有一相所謂無相。 
　　“‘善男子，諸法真如非一、非二、非三、非四，廣說乃至非百千等。何以故？善男子，諸法真如離數量故，非有性故。 
　　“‘復次，善男子，譬如有人熱際后分游于曠野，日中渴乏見陽焰動，作是念言：“我于今時定當得水。”作是念已遂便往趣，所見陽焰漸去甚遠，即奔逐之轉復見遠，種種方便求水不得。 
　　“‘善男子，于意云何？是焰中水從何山谷泉池中來？今何所去？為入東海？為入西海、南北海耶？’ 
　　“常啼答言：‘陽焰中水尚不可得，況當可說有所從來及有所至？’ 
　　“法踴菩薩語常啼言：‘如是，如是，如汝所說。如彼渴人愚癡無智為熱所逼，見動陽焰于無水中妄生水想，若謂如來、應、正等覺有來有去，亦復如是，當知是人愚癡無智。何以故？善男子，一切如來、應、正等覺不可以色身見，夫如來者即是法身。善男子，如來法身即是諸法真如、法界，真如、法界既不可說有來有去，如來法身亦復如是無來無去。 
　　“‘復次，善男子，譬如幻師或彼弟子，幻作種種象軍、馬軍、車軍、步軍及牛羊等，經須臾頃忽然不現。善男子，于意云何？是幻所作從何而來？去何所至？’ 
　　“常啼答言：‘幻事非實，如何可說有來去處？’ 
　　“法踴菩薩語常啼言：‘如是，如是，如汝所說。若執幻事有來去者，當知彼人愚癡無智，若謂如來、應、正等覺有來有去，亦復如是，當知是人愚癡無智。何以故？善男子，一切如來、應、正等覺不可以色身見，夫如來者即是法身。善男子，如來法身即是諸法真如、法界，真如、法界既不可說有來有去，如來法身亦復如是無來無去。 
　　“‘復次，善男子，如鏡等中有諸像現，如是諸像暫有還無。善男子，于意云何？是鏡等像為從何來？去何所至？’ 
　　“常啼答言：‘諸像非實，如何可說有來去處？’ 
　　“法踴菩薩語常啼言：‘如是，如是，如汝所說。若執諸像有來去者，當知彼人愚癡無智，若謂如來、應、正等覺有來有去，亦復如是，當知是人愚癡無智。何以故？善男子，一切如來、應、正等覺不可以色身見，夫如來者即是法身。善男子，如來法身即是諸法真如、法界，真如、法界既不可說有來有去，如來法身亦復如是無來無去。 
　　“‘復次，善男子，如谷等中有諸響現，如是諸響暫有還無。善男子，于意云何？是谷等響為從何來？去何所至？’ 
　　“常啼答言：‘諸響非實，如何可說有來去處？’ 
　　“法踴菩薩語常啼言：‘如是，如是，如汝所說。若執諸響有來去者，當知彼人愚癡無智，若謂如來、應、正等覺有來有去，亦復如是，當知是人愚癡無智。何以故？善男子，一切如來、應、正等覺不可以色身見，夫如來者即是法身。善男子，如來法身即是諸法真如、法界，真如、法界既不可說有來有去，如來法身亦復如是無來無去。  
大般若波羅蜜多經卷第四百 初分法踴菩薩品第七十八之二  
　　“‘復次，善男子，譬如光影，種種形相現有動搖轉變差別。善男子，于意云何？如是光影為從何來？去何所至？’ 
　　“常啼答言：‘光影非實，如何可說有來去處？’ 
　　“法踴菩薩語常啼言：‘如是，如是，如汝所說。若執光影有來去者，當知彼人愚癡無智，若謂如來、應、正等覺有來有去，亦復如是，當知是人愚癡無智。何以故？善男子，一切如來、應、正等覺不可以色身見，夫如來者即是法身。善男子，如來法身即是諸法真如、法界，真如、法界既不可說有來有去，如來法身亦復如是無來無去。 
　　“‘復次，善男子，如尋香城現有物類，如是物類暫有還無。善男子，于意云何？是尋香城所有物類為從何來？去何所至？’ 
　　“常啼答言：‘是尋香城所有物類皆非實有，如何可說有所從來、去有所至？’ 
　　“法踴菩薩語常啼言：‘如是，如是，如汝所說。執尋香城所有物類有來去者，當知彼人愚癡無智，若謂如來、應、正等覺有來有去，亦復如是，當知是人愚癡無智。何以故？善男子，一切如來、應、正等覺不可以色身見，夫如來者即是法身。善男子，如來法身即是諸法真如、法界，真如、法界既不可說有來有去，如來法身亦復如是無來無去。 
　　“‘復次，善男子，如諸如來、應、正等覺所變化事暫有還無。善男子，于意云何？諸變化事為從何來？去何所至？’ 
　　“常啼答言：‘諸變化事皆非實有，如何可說有所從來、去有所至？’ 
　　“法踴菩薩語常啼言：‘如是，如是，如汝所說。執變化事有來去者，當知彼人愚癡無智，若謂如來、應、正等覺有來有去，亦復如是，當知是人愚癡無智。何以故？善男子，一切如來、應、正等覺不可以色身見，夫如來者即是法身。善男子，如來法身即是諸法真如、法界，真如、法界既不可說有來有去，如來法身亦復如是無來無去。 
　　“‘復次，善男子，如人夢中見有諸佛，若一、若十、若百、若千乃至無數，彼夢覺已所見皆無。善男子，于意云何？夢所見佛為從何來？去何所至？’ 
　　“常啼答言：‘夢中所見皆是虛妄、都非實有，如何可說有來去處？’ 
　　“法踴菩薩語常啼言：‘如是，如是，如汝所說。執夢所見有來去者，當知彼人愚癡無智，若謂如來、應、正等覺有來有去，亦復如是，當知是人愚癡無智。何以故？善男子，一切如來、應、正等覺不可以色身見，夫如來者即是法身。善男子，如來法身即是諸法真如、法界，真如、法界既不可說有來有去，如來法身亦復如是無來無去。 
　　“‘又，善男子，一切如來、應、正等覺說一切法，如夢所見，如變化事，如尋香城、光影、響、像、幻事、陽焰，皆非實有。若于如是諸佛所說甚深法義不如實知，執如來身是名是色、有來有去，當知彼人迷法性故，愚癡無智流轉諸趣受生死苦，遠離般若波羅蜜多，亦復遠離一切佛法。若于如是諸佛所說甚深法義能如實知，不執佛身是名是色，亦不謂佛有來有去，當知彼人于佛所說甚深法義如實解了，不執諸法有來有去、有生有滅、有染有凈。由不執故能行般若波羅蜜多，亦能勤修一切佛法，則為鄰近所求無上正等菩提，亦名如來真凈弟子，終不虛受國人信施，能與一切作良福田，應受世間人天供養。 
　　“‘復次，善男子，如大海中有諸珍寶，如是珍寶非十方來，亦非有情于中造作，亦非此寶無因緣生，然諸有情善根力故，令大海內有諸寶生。是寶生時，依因緣力和合故有，無所從來，是寶滅時，于十方面亦無所去，但由有情善根力盡令彼滅沒。所以者何？諸有為法，緣合故生，緣離故滅，于中都無生者滅者，是故諸法無來無去。諸如來身亦復如是，于十方面無所從來，亦非于中有造作者，亦不可說無因緣生，然依本修凈行圓滿，為因緣故，及依有情先修見佛業成熟故，有如來身出現于世，佛身滅時，于十方面亦無所去，但由因緣和合力盡即便滅沒，是故諸佛無來無去。 
　　“‘復次，善男子，譬如箜篌，依止種種因緣和合而有聲生。是聲因緣，所謂槽、頸、繩、棍、弦等人功作意，如是一一不能生聲，要和合時其聲方起，是聲生位無所從來，于息滅時無所至去。善男子，諸如來身亦復如是，依止種種因緣而生。是身因緣，所謂無量福德智慧，及諸有情所修見佛善根成熟，如是一一不能生身，要和合時其身方起，是身生位無所從來，于滅沒時無所至去。善男子，汝于如來、應、正等覺無來去相應如是知，隨此道理于一切法無來去相亦如是知。 
　　“‘善男子，若于如來、應、正等覺及一切法，能如實知無來無去、無生無滅、無染無凈，定能修行甚深般若波羅蜜多善巧方便，必得無上正等菩提。’ 
　　“法踴菩薩摩訶薩為常啼菩薩摩訶薩，說諸如來、應、正等覺，廣說乃至佛、薄伽梵無來無去相時，令彼三千大千世界一切大地、諸山、大海及諸天宮六種變動，諸魔宮殿皆失威光，魔及魔軍皆悉驚怖。時，彼三千大千世界一切所有草木叢林生非時花，悉皆傾向法踴菩薩摩訶薩所，空中亦雨種種香花。 
　　“時，天帝釋、四大天王及諸天眾，于虛空中即以種種天妙香花，奉散供養法踴菩薩摩訶薩已，復持種種天妙香花，奉散供養常啼菩薩，而作是言：‘我因大士得聞如是勝義之教，一切世間住身見者，聞是法已能舍執著，皆悉住于難勝之地。’ 
　　“爾時，常啼菩薩摩訶薩白法踴菩薩摩訶薩言：‘何因何緣，令此世界一切大地、諸山、大海六種變動，及現種種希有之相？’ 
　　“法踴菩薩告常啼言：‘由我答汝所問如來、應、正等覺無來去相，于此會中八千眾生皆悉證得無生法忍，復有八十那庾多眾生皆發無上正等覺心，復有八萬四千眾生遠塵離垢，于諸法中生凈法眼。由是因緣，令此世界一切大地、諸山、大海六種變動，及現種種希有之相。’ 
　　“常啼菩薩聞是語已，踴躍歡喜作是念言：‘我今已為獲大善利，謂因我問法踴菩薩，令諸有情得聞如是甚深般若波羅蜜多，說諸如來、應、正等覺無來去相，令爾所眾獲大饒益。我由如是殊勝善根，定能成辦所求無上正等菩提。我于無上正等菩提無復疑慮，我于來世定成如來、應、正等覺，利益安樂無量有情。’ 
　　“作是念已歡喜踴躍，上升虛空七多羅樹。復作是念：‘當以何等供養大師法踴菩薩，用酬為我說法之恩？’ 
　　“時，天帝釋知其所念，化作無量微妙香花，欲持施與常啼菩薩而作是言：‘大士，今者哀愍我故，可受此花持以供養法踴菩薩。大士，應受我等供養，我今助成大士功德。所以者何？因大士故我等無量百千有情獲大饒益，謂必當證所求無上正等菩提。大士，當知諸有能為一切有情，經于無量無數大劫，受諸勤苦如大士者甚為難得，是故今應受我所施。’ 
　　“爾時，常啼菩薩摩訶薩受天帝釋微妙香花，奉散供養法踴菩薩摩訶薩已，從虛空下頂禮雙足，合掌恭敬白言：‘大師！我從今日愿以身命奉屬大師以充給使。’作是語已，法踴菩薩摩訶薩前合掌而住。 
　　“時，長者女及諸眷屬，合掌恭敬白常啼言：‘我等從今亦以身命奉屬供侍，愿垂納受！以此善根愿當獲得如是勝法同尊所證，愿當來世恒親近尊，常隨從尊供養諸佛及諸菩薩，同修梵行。’ 
　　“常啼菩薩即報彼言：‘汝等至誠隨屬我者當從我教，我當受汝。’ 
　　“長者女等白常啼言：‘誠心屬尊，當隨尊教。’ 
　　“時，常啼菩薩即令長者女及諸眷屬，各以種種妙莊嚴具而自嚴飾，及持五百七寶妙車并諸供具，俱時奉上法踴菩薩白言：‘大師！我以如是長者女等奉施大師，唯愿慈悲為我納受。’ 
　　“時，天帝釋贊常啼言：‘善哉！善哉！大士乃能如是舍施。諸菩薩摩訶薩法應舍施一切所有，若菩薩摩訶薩能學如是舍施一切，疾證無上正等菩提。若于法師能作如是恭敬供養無所吝者，決定得聞甚深般若波羅蜜多方便善巧。過去如來、應、正等覺精勤修學菩薩道時，亦為請問甚深般若波羅蜜多方便善巧舍諸所有，由斯已證所求無上正等菩提。’ 
　　“是時，法踴菩薩欲令常啼菩薩所種善根得圓滿故，受長者女及諸眷屬五百寶車并諸供具，受已還施常啼菩薩。 
　　“法踴菩薩說法既久，日將欲沒，知眾疲倦，下師子座還入宮中。 
　　“爾時，常啼菩薩摩訶薩既見法踴菩薩摩訶薩還入宮中，便作是念：‘我為法故而來至此，未聞正法不應坐臥，我應唯住行立威儀，以待大師法踴菩薩當從宮出宣說法要。’ 
　　“法踴菩薩既入宮已，時經七年一心不亂，游戲菩薩無量無數三摩地門，安住菩薩無量無數甚深般若波羅蜜多方便善巧。常啼菩薩于七歲中，不坐不臥，唯行唯立，不念睡眠，不想晝夜，不辭疲倦，不思飲食，不怖寒熱，不緣內外，曾不發起欲恚害等及余一切煩惱纏垢，但作是念：‘法踴菩薩何時當從三摩地起？我等眷屬應敷法座，掃灑其地散諸香花，法踴菩薩當升此座宣說般若波羅蜜多方便善巧及余法要。’ 
　　“時，長者女及諸眷屬亦七歲中唯行唯立，所舍所念皆學常啼，進止相隨曾無暫舍。 
　　“爾時，常啼菩薩摩訶薩如是精勤過七歲已，欻然聞有空中聲言：‘咄！善男子，卻后七日，法踴菩薩當從定起，于此城中宣說正法。’ 
　　“常啼菩薩聞空聲已，踴躍歡喜作是念言：‘我今當為法踴菩薩敷設嚴飾師子之座，掃灑其地散妙香花，令我大師當升此座，為眾宣說甚深般若波羅蜜多方便善巧及余法要。’ 
　　“常啼菩薩作是念已，與長者女及諸眷屬，敷設七寶師子之座。時，長者女及諸眷屬，各脫身上一凈妙衣，為說法師重敷座上。 
　　“常啼菩薩既敷座已，求水灑地竟不能得。所以者何？惡魔隱蔽城內外水皆令不現。魔作是念：‘常啼菩薩求水不得，愁憂苦惱，疲倦羸劣，心或變異，便于無上正等菩提，善根不增、智慧不照，于一切智而有稽留，則不能空我之境界。’ 
　　“常啼菩薩種種方便求水不得，作是念言：‘我應刺身出血灑地，勿令塵起坌我大師。今我此身必當敗壞，何用如是虛偽身為？我無始來流轉生死，數為五欲喪失身命，而未曾為正法舍身，是故今應刺身出血。’ 
　　“作是念已即執利刀，周遍刺身出血灑地。時，長者女及諸眷屬亦學常啼刺血灑地。常啼菩薩、長者女等各為法故刺身出血，乃至不起一念異心。 
　　“時，諸惡魔不能得便，亦不能礙所修善品，以常啼等心勇決故。 
　　“時，天帝釋見此事已，作是念言：‘常啼菩薩長者女等甚為希有，而由愛法、重法因緣，乃至遍體皆刺出血，為說法師周灑其地，曾不發起一念異心，令諸惡魔求不得便，亦不能礙所修善品。奇哉！大士乃能擐被如是堅固弘誓鎧甲，為欲利樂一切有情，以淳凈心不顧身命，求于無上正等菩提，恒發誓言：我為撥濟沉淪生死一切有情無量無邊身心大苦而求無上正等菩提，事若未成終無懈廢。’ 
　　“時，天帝釋作是念已，變常啼等所出身血一切皆成栴檀香水，令所灑地繞座四邊，面各滿百踰繕那量，皆有天上不可思議最勝甚奇栴檀香氣。 
　　“時，天帝釋作是事已，贊常啼曰：‘善哉！善哉！大士志愿堅固難動，精進勇猛不可思議，愛重求法最為無上。過去如來、應、正等覺亦由如是堅固志愿，勇猛精進愛重求法，修行菩薩清凈梵行，已證無上正等菩提。大士今者志愿精進愛重求法，亦定當證所求無上正等菩提。’ 
　　“爾時，常啼復作是念：‘我今已為法踴菩薩敷設七寶師子之座，掃灑其地令極香潔，云何當得諸妙香花，繞座四邊莊嚴其地，大師升座將說法時，我等亦應持散供養？’ 
　　“時，天帝釋知其所念，即便化作微妙香花，如摩揭陀千斛之量，恭敬奉施常啼菩薩，令共眷屬持以供養。于是常啼受天帝釋所施花已分作二分，先持一分共諸眷屬繞座四邊嚴布其地，留余一分以擬大師升法座時當持奉散。 
　　“爾時，法踴菩薩摩訶薩過七日已，從所游戲三摩地門安庠而起，為說般若波羅蜜多，無量百千眷屬圍繞從內宮出，升師子座處大眾中儼然而坐。常啼菩薩重得瞻仰法踴菩薩摩訶薩時，踴躍歡喜身心悅樂，譬如苾芻系念一境忽然得入第三靜慮。便與眷屬持先所留微妙香花奉散供養，既供養已頂禮雙足，右繞三匝退坐一面。 
　　“爾時，法踴菩薩摩訶薩告常啼菩薩摩訶薩言：‘善男子，諦聽！諦聽？善思念之！吾當為汝宣說般若波羅蜜多。’ 
　　“常啼白言：‘唯然愿說，我等樂聞！’ 
　　“法踴菩薩告常啼言：‘善男子，一切法平等故，當知般若波羅蜜多亦平等。一切法遠離故，當知般若波羅蜜多亦遠離。一切法不動故，當知般若波羅蜜多亦不動。一切法無念故，當知般若波羅蜜多亦無念。一切法無畏故，當知般若波羅蜜多亦無畏。一切法無懼故，當知般若波羅蜜多亦無懼。一切法一味故，當知般若波羅蜜多亦一味。一切法無際故，當知般若波羅蜜多亦無際。一切法無生故，當知般若波羅蜜多亦無生。一切法無滅故，當知般若波羅蜜多亦無滅。太虛空無邊故，當知般若波羅蜜多亦無邊。大海水無邊故，當知般若波羅蜜多亦無邊。妙高山無邊故，當知般若波羅蜜多亦無邊。妙高山嚴好故，當知般若波羅蜜多亦嚴好。如太虛空無分別故，當知般若波羅蜜多亦無分別。 
　　“‘善男子，色無邊故，當知般若波羅蜜多亦無邊；受、想、行、識無邊故，當知般若波羅蜜多亦無邊。眼處無邊故，當知般若波羅蜜多亦無邊；耳、鼻、舌、身、意處無邊故，當知般若波羅蜜多亦無邊。色處無邊故，當知般若波羅蜜多亦無邊；聲、香、味、觸、法處無邊故，當知般若波羅蜜多亦無邊。眼界無邊故，當知般若波羅蜜多亦無邊；耳、鼻、舌、身、意界無邊故，當知般若波羅蜜多亦無邊。色界無邊故，當知般若波羅蜜多亦無邊；聲、香、味、觸、法界無邊故，當知般若波羅蜜多亦無邊。眼識界無邊故，當知般若波羅蜜多亦無邊；耳、鼻、舌、身、意識界無邊故，當知般若波羅蜜多亦無邊。眼觸無邊故，當知般若波羅蜜多亦無邊；耳、鼻、舌、身、意觸無邊故，當知般若波羅蜜多亦無邊。眼觸為緣所生諸受無邊故，當知般若波羅蜜多亦無邊；耳、鼻、舌、身、意觸為緣所生諸受無邊故，當知般若波羅蜜多亦無邊。地界無邊故，當知般若波羅蜜多亦無邊；水、火、風、空、識界無邊故，當知般若波羅蜜多亦無邊。因緣無邊故，當知般若波羅蜜多亦無邊；等無間緣、所緣緣、增上緣無邊故，當知般若波羅蜜多亦無邊。從緣所生諸法無邊故，當知般若波羅蜜多亦無邊。無明無邊故，當知般若波羅蜜多亦無邊；行、識、名色、六處、觸、受、愛、取、有、生、老死愁嘆苦憂惱無邊故，當知般若波羅蜜多亦無邊。 
　　“‘善男子，布施波羅蜜多無邊故，當知般若波羅蜜多亦無邊；凈戒、安忍、精進、靜慮、方便善巧、妙愿、力、智波羅蜜多無邊故，當知般若波羅蜜多亦無邊。內空無邊故，當知般若波羅蜜多亦無邊；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無邊故，當知般若波羅蜜多亦無邊。真如無邊故，當知般若波羅蜜多亦無邊；法界、法性、不虛妄性、不變異性、平等性、離生性、法定、法住、實際、虛空界、不思議界無邊故，當知般若波羅蜜多亦無邊。四念住無邊故，當知般若波羅蜜多亦無邊；四正斷、四神足、五根、五力、七等覺支、八圣道支無邊故，當知般若波羅蜜多亦無邊。苦圣諦無邊故，當知般若波羅蜜多亦無邊；集、滅、道圣諦無邊故，當知般若波羅蜜多亦無邊。十善業道無邊故，當知般若波羅蜜多亦無邊；施、戒、修無邊故，當知般若波羅蜜多亦無邊。四靜慮無邊故，當知般若波羅蜜多亦無邊；四無量、四無色定無邊故，當知般若波羅蜜多亦無邊。八解脫無邊故，當知般若波羅蜜多亦無邊；八勝處、九次第定、十遍處無邊故，當知般若波羅蜜多亦無邊。空解脫門無邊故，當知般若波羅蜜多亦無邊；無相、無愿解脫門無邊故，當知般若波羅蜜多亦無邊。陀羅尼門無邊故，當知般若波羅蜜多亦無邊；三摩地門無邊故，當知般若波羅蜜多亦無邊。菩薩十地無邊故，當知般若波羅蜜多亦無邊。 
　　“‘善男子，五眼無邊故，當知般若波羅蜜多亦無邊；六神通無邊故，當知般若波羅蜜多亦無邊。佛十力無邊故，當知般若波羅蜜多亦無邊；四無所畏、四無礙解、大慈、大悲、大喜、大舍、十八佛不共法無邊故，當知般若波羅蜜多亦無邊。無忘失法無邊故，當知般若波羅蜜多亦無邊；恒住舍性無邊故，當知般若波羅蜜多亦無邊。一切智無邊故，當知般若波羅蜜多亦無邊；道相智、一切相智無邊故，當知般若波羅蜜多亦無邊。三十二大士相無邊故，當知般若波羅蜜多亦無邊；八十隨好無邊故，當知般若波羅蜜多亦無邊。預流果無邊故，當知般若波羅蜜多亦無邊；一來、不還、阿羅漢果、獨覺菩提無邊故，當知般若波羅蜜多亦無邊。一切菩薩摩訶薩行無邊故，當知般若波羅蜜多亦無邊；諸佛無上正等菩提無邊故，當知般若波羅蜜多亦無邊。一切有漏法無邊故，當知般若波羅蜜多亦無邊；一切無漏法無邊故，當知般若波羅蜜多亦無邊。一切有為法無邊故，當知般若波羅蜜多亦無邊；一切無為法無邊故，當知般若波羅蜜多亦無邊。金剛喻平等故，當知般若波羅蜜多亦平等。一切法無壞故，當知般若波羅蜜多亦無壞；一切法無雜故，當知般若波羅蜜多亦無雜；一切法無差別故，當知般若波羅蜜多亦無差別。諸法自性不可得故，當知般若波羅蜜多自性亦不可得；諸法無所有平等故，當知般若波羅蜜多無所有亦平等；諸法無所作故，當知般若波羅蜜多亦無所作；諸法不可思議故，當知般若波羅蜜多亦不可思議。’ 
　　“爾時，常啼菩薩摩訶薩聞說般若波羅蜜多差別句義，即于座前得六十億三摩地門，所謂諸法平等三摩地、諸法遠離三摩地、諸法不動三摩地、諸法無念三摩地、諸法無畏三摩地、諸法無懼三摩地、諸法一味三摩地、諸法無際三摩地、諸法無生三摩地、諸法無滅三摩地、虛空無邊三摩地、大海無邊三摩地、妙高山無邊三摩地、妙高山嚴好三摩地、如虛空無分別三摩地、色等諸蘊無邊三摩地、眼等諸處無邊三摩地、色等諸處無邊三摩地、眼等諸界無邊三摩地、色等諸界無邊三摩地、眼識等諸界無邊三摩地、眼觸等無邊三摩地、眼觸為緣所生諸受等無邊三摩地、地界等無邊三摩地、因緣等無邊三摩地、從緣所生諸法無邊三摩地、諸緣起支無邊三摩地、諸波羅蜜多無邊三摩地、一切空無邊三摩地、諸法真如等無邊三摩地、菩提分法無邊三摩地、諸圣諦無邊三摩地、諸善業道無邊三摩地、施戒修無邊三摩地、靜慮無量無色無邊三摩地、解脫勝處等至遍處無邊三摩地、空無相無愿解脫門無邊三摩地、總持等持門無邊三摩地、菩薩諸地無邊三摩地、五眼六神通無邊三摩地、諸力無畏無礙解大慈悲喜舍佛不共法無邊三摩地、無忘失法恒住舍性無邊三摩地、一切智道相智一切相智無邊三摩地、諸相隨好無邊三摩地、聲聞乘無邊三摩地、獨覺乘無邊三摩地、無上乘無邊三摩地、有漏無漏法無邊三摩地、有為無為法無邊三摩地、金剛喻平等三摩地、諸法無壞三摩地、諸法無雜三摩地、諸法無差別三摩地、諸法自性不可得三摩地、諸法無所有平等三摩地、諸法無所作三摩地、諸法不可思議三摩地，得如是等六十百千三摩地門。 
　　“常啼菩薩既得如是六十百千三摩地門，即時現見東西南北四維上下各如殑伽沙數三千大千世界現在如來、應、正等覺，聲聞、菩薩、大眾圍繞，以如是名、如是句、如是字、如是理趣，為諸菩薩摩訶薩眾宣說般若波羅蜜多，如我今者于此三千大千世界，聲聞、菩薩、大眾圍繞，以如是名、如是句、如是字、如是理趣，為諸菩薩摩訶薩眾宣說般若波羅蜜多等無差別。 
　　“常啼菩薩從是已后，多聞智慧不可思議猶如大海，隨所生處恒見諸佛，常生諸佛凈妙國土，乃至夢中亦常見佛為說般若波羅蜜多，親近供養曾無暫舍，離無暇法，具足有暇。  初分結勸品第七十九  
　　“善現當知，由是理趣甚深般若波羅蜜多功德殊勝，令諸菩薩速能引得一切智智。是故，善現，若菩薩摩訶薩欲學六種波羅蜜多令速圓滿，欲具通達諸佛境界，欲得諸佛自在神通，欲疾證得一切智智，欲能畢竟利益安樂一切有情，應學如是甚深般若波羅蜜多，應于如是甚深般若波羅蜜多，恭敬聽聞、受持、讀誦、究竟通利、如說修行、如理思惟甚深義趣、書寫流布、為他解說，應以種種上妙花鬘、涂散等香、衣服、瓔珞、寶幢、幡蓋、伎樂、燈明，及余種種珍奇雜物，供養恭敬、尊重贊嘆。所以者何？由此所說甚深般若波羅蜜多，是諸如來、應、正等覺真生養母，是諸菩薩摩訶薩眾真軌范師，一切如來、應、正等覺咸共尊重恭敬贊嘆，一切菩薩摩訶薩眾無不供養精勤修學，是為如來真實教誡。”  
　　爾時，佛告阿難陀言：“汝于如來有愛敬不？” 
　　阿難陀曰：“如是，世尊。如是，善逝。我于佛所實有愛敬，如來自知。” 
　　佛告慶喜：“如是，如是，汝于我所實有愛敬，汝從昔來常以慈善身、語、意業恭敬供養，隨侍于我未曾違失。慶喜，汝應如我現在以實愛敬供養我身，我涅槃后汝亦當用如是愛敬供養尊重甚深般若波羅蜜多，第二、第三佛以如是甚深般若波羅蜜多教誡慶喜，令深愛敬供養尊重過如來身。” 
　　佛告慶喜：“我以如是甚深般若波羅蜜多，對今大眾付囑于汝，汝應受持。我涅槃后，乃至一字勿令忘失。如是般若波羅蜜多，隨爾所時流布于世，當知即有諸佛世尊現住世間為眾說法。慶喜，當知若有于此甚深般若波羅蜜多，恭敬聽聞、受持、讀誦、究竟通利、如說修行、如理思惟甚深義趣、書寫流布、為他解說，復以種種上妙花鬘、涂散等香、衣服、瓔珞、寶幢、幡蓋、伎樂、燈明，及余種種珍奇雜物，供養恭敬、尊重贊嘆，當知是人常見諸佛恒聞正法修諸梵行。”  
　　時，薄伽梵說是經已，無量菩薩摩訶薩眾，慈氏菩薩而為上首，大迦葉波及舍利子、阿難陀等諸大聲聞，及余天、龍、人非人等一切大眾，聞佛所說，皆大歡喜，信受奉行。   
 上一部：乾隆大藏經·大乘般若部·大般若波羅蜜多經六百卷（第三百八十一卷～第三百九十卷）  下一部：乾隆大藏經·大乘般若部·大般若波羅蜜多經六百卷（第四百一卷～第四百一十卷）   
 
   
   
乾隆大藏經·大乘般若部·大般若波羅蜜多經        
    