    第0001-35部～大般若波羅蜜多經六百卷（第三百四十一卷～第三百五十卷）           
    
     大乘般若部·第0001部    大般若波羅蜜多經六百卷（第三百四十一卷～第三百五十卷）    唐三藏法師玄奘奉詔譯       
  

大般若波羅蜜多經卷第三百四十一 初分巧便學品第五十五之五  
　　佛言：“善現，如汝所說‘若菩薩摩訶薩為如來盡故學，是學一切智智不？若菩薩摩訶薩為如來離故學，是學一切智智不？若菩薩摩訶薩為如來滅故學，是學一切智智不？若菩薩摩訶薩為如來無生故學，是學一切智智不？若菩薩摩訶薩為如來無滅故學，是學一切智智不？若菩薩摩訶薩為如來本來寂靜故學，是學一切智智不？若菩薩摩訶薩為如來自性涅槃故學，是學一切智智不？’者，善現，于汝意云何？如來真如盡、滅、斷不？” 
　　善現答言：“不也，世尊。不也，善逝。” 
　　佛言：“善現，若菩薩摩訶薩于真如如是學，是學一切智智。善現當知，真如無盡、無滅、無斷、不可作證，若菩薩摩訶薩于真如如是學，是學一切智智。 
　　“復次，善現，若菩薩摩訶薩如是學時，是學布施波羅蜜多，是學凈戒、安忍、精進、靜慮、般若波羅蜜多。若菩薩摩訶薩學布施、凈戒、安忍、精進、靜慮、般若波羅蜜多，是學一切智智。 
　　“復次，善現，若菩薩摩訶薩如是學時，是學內空，是學外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。若菩薩摩訶薩學內空、外空乃至無性自性空，是學一切智智。 
　　“復次，善現，若菩薩摩訶薩如是學時，是學真如，是學法界、法性、不虛妄性、不變異性、平等性、離生性、法定、法住、實際、虛空界、不思議界。若菩薩摩訶薩學真如、法界乃至不思議界，是學一切智智。 
　　“復次，善現，若菩薩摩訶薩如是學時，是學苦圣諦，是學集、滅、道圣諦。若菩薩摩訶薩學苦、集、滅、道圣諦，是學一切智智。 
　　“復次，善現，若菩薩摩訶薩如是學時，是學四靜慮，是學四無量、四無色定。若菩薩摩訶薩學四靜慮、四無量、四無色定，是學一切智智。 
　　“復次，善現，若菩薩摩訶薩如是學時，是學八解脫，是學八勝處、九次第定、十遍處。若菩薩摩訶薩學八解脫、八勝處、九次第定、十遍處，是學一切智智。 
　　“復次，善現，若菩薩摩訶薩如是學時，是學四念住，是學四正斷、四神足、五根、五力、七等覺支、八圣道支。若菩薩摩訶薩學四念住、四正斷乃至八圣道支，是學一切智智。 
　　“復次，善現，若菩薩摩訶薩如是學時，是學空解脫門，是學無相、無愿解脫門。若菩薩摩訶薩學空、無相、無愿解脫門，是學一切智智。 
　　“復次，善現，若菩薩摩訶薩如是學時，是學極喜地，是學離垢地、發光地、焰慧地、極難勝地、現前地、遠行地、不動地、善慧地、法云地。若菩薩摩訶薩學極喜地、離垢地乃至法云地，是學一切智智。 
　　“復次，善現，若菩薩摩訶薩如是學時，是學五眼，是學六神通。若菩薩摩訶薩學五眼、六神通，是學一切智智。 
　　“復次，善現，若菩薩摩訶薩如是學時，是學佛十力，是學四無所畏、四無礙解、大慈、大悲、大喜、大舍、十八佛不共法。若菩薩摩訶薩學佛十力、四無所畏乃至十八佛不共法，是學一切智智。 
　　“復次，善現，若菩薩摩訶薩如是學時，是學無忘失法，是學恒住舍性。若菩薩摩訶薩學無忘失法、恒住舍性，是學一切智智。 
　　“復次，善現，若菩薩摩訶薩如是學時，是學一切智，是學道相智、一切相智。若菩薩摩訶薩學一切智、道相智、一切相智，是學一切智智。 
　　“復次，善現，若菩薩摩訶薩如是學時，是學一切陀羅尼門，是學一切三摩地門。若菩薩摩訶薩學一切陀羅尼門、一切三摩地門，是學一切智智。 
　　“復次，善現，若菩薩摩訶薩如是學時，是學一切菩薩摩訶薩行。若菩薩摩訶薩學一切菩薩摩訶薩行，是學一切智智。 
　　“復次，善現，若菩薩摩訶薩如是學時，是學諸佛無上正等菩提。若菩薩摩訶薩學諸佛無上正等菩提，是學一切智智。 
　　“復次，善現，若菩薩摩訶薩如是學時，至一切學圓滿彼岸。若菩薩摩訶薩如是學時，一切天魔及諸外道皆不能壞。若菩薩摩訶薩如是學時，疾至菩薩不退轉地。若菩薩摩訶薩如是學時，行自祖父一切如來、應、正等覺所應行處。若菩薩摩訶薩如是學時，于能護法無倒隨轉。若菩薩摩訶薩如是學時，能行離暗所應作法。若菩薩摩訶薩如是學時，是學嚴凈自佛土法。若菩薩摩訶薩如是學時，是學成熟諸有情法。若菩薩摩訶薩如是學時，便能如實嚴凈佛土。若菩薩摩訶薩如是學時，便能如實成熟有情。若菩薩摩訶薩如是學時，則能發起大慈大悲哀愍一切。若菩薩摩訶薩如是學時，是學三轉十二行相微妙法輪。若菩薩摩訶薩如是學時，是學度脫一切有情置無余依般涅槃界。若菩薩摩訶薩如是學時，是學不斷佛種妙行。若菩薩摩訶薩如是學時，是學諸佛為有情類開甘露門。若菩薩摩訶薩如是學時，是學安立無量無數無邊有情住三乘法。若菩薩摩訶薩如是學時，是學示現一切有情究竟寂滅真無為界，是真修學一切智智，如是學者下劣有情所不能學。若菩薩摩訶薩如是學時，能實撥濟一切有情生老病死，令勤修學所應學處。 
　　“復次，善現，若菩薩摩訶薩如是學時，決定不復墮于地獄、傍生、鬼界。若菩薩摩訶薩如是學時，決定不生邊地、達絮、蔑隸車中。若菩薩摩訶薩如是學時，決定不生旃荼羅家、補羯娑家，及余種種貧窮、卑賤、不律儀家。若菩薩摩訶薩如是學時，終不聾盲、喑啞、攣躄、根肢不具、背僂、癲癇，及余種種穢惡瘡病。若菩薩摩訶薩如是學時，生生常得眷屬圓滿，形貌端嚴，言詞威肅，眾人愛敬。若菩薩摩訶薩如是學時，生生之處離害生命，離不與取、離欲邪行、離虛誑語、離粗惡語、離離間語、離雜穢語，亦離貪欲、瞋恚、邪見。若菩薩摩訶薩如是學時，生生之處不以邪法而自活命，終不攝受虛妄邪法，亦不攝受破戒、惡見、謗法有情。若菩薩摩訶薩如是學時，終不生于耽樂少慧長壽天處。所以者何？是菩薩摩訶薩成就善巧方便勢力，由此善巧方便力故，雖能數入靜慮、無量及無色定，而不隨彼勢力受生，甚深般若波羅蜜多所攝受故，成就如是善巧方便，于諸定中雖常獲得入出自在，而不隨彼諸定勢力生長壽天，廢修菩薩摩訶薩行。 
　　“復次，善現，若菩薩摩訶薩如是學時，于佛十力、四無所畏、四無礙解、大慈、大悲、大喜、大舍及十八佛不共法等無量、無數、無邊佛法皆得清凈，決定不墮一切聲聞及獨覺地。”  
　　爾時，具壽善現白佛言：“世尊，若一切法本性清凈，云何菩薩摩訶薩于諸法中復得清凈？” 
　　佛告善現：“如是，如是，如汝所說，諸法本來自性清凈。是菩薩摩訶薩于一切法本性凈中，精勤修學甚深般若波羅蜜多，如實通達，無沒無滯，遠離一切煩惱染著故，說菩薩復得清凈。 
　　“復次，善現，雖一切法本性清凈，而諸異生不知、見、覺，是菩薩摩訶薩為欲令彼知、見、覺故，修行布施波羅蜜多，修行凈戒、安忍、精進、靜慮、般若波羅蜜多；安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；安住真如，安住法界、法性、不虛妄性、不變異性、平等性、離生性、法定、法住、實際、虛空界、不思議界；安住苦圣諦，安住集、滅、道圣諦；修行四靜慮，修行四無量、四無色定；修行八解脫，修行八勝處、九次第定、十遍處；修行四念住，修行四正斷、四神足、五根、五力、七等覺支、八圣道支；修行空解脫門，修行無相、無愿解脫門；修行極喜地，修行離垢地、發光地、焰慧地、極難勝地、現前地、遠行地、不動地、善慧地、法云地；修行五眼，修行六神通；修行佛十力，修行四無所畏、四無礙解、大慈、大悲、大喜、大舍、十八佛不共法；修行無忘失法，修行恒住舍性；修行一切陀羅尼門，修行一切三摩地門；修行一切智，修行道相智、一切相智。 
　　“善現，是菩薩摩訶薩于一切法本性清凈如是學時，于佛十力、四無所畏、四無礙解、大慈、大悲、大喜、大舍、十八佛不共法等無量、無數、無邊佛法皆得清凈，不墮聲聞及獨覺地。于諸有情心行差別，皆能通達至極彼岸善巧方便，令諸有情證一切法本性清凈。 
　　“善現當知，譬如大地少處出生金銀珍寶，多處出生砂石瓦礫；諸有情類亦復如是，少分能學甚深般若波羅蜜多，多學聲聞、獨覺地法。 
　　“善現當知，譬如人趣少分能修轉輪王業，多分受行諸小王業；諸有情類亦復如是，少分能修一切智智道，多分受行聲聞、獨覺道。 
　　“善現當知，求趣無上正等菩提諸菩薩眾，少得無上正等菩提，多墮聲聞及獨覺地。 
　　“善現當知，住菩薩乘諸善男子、善女人等，若不遠離甚深般若波羅蜜多善巧方便，定能趣入不退轉地。若有遠離甚深般若波羅蜜多善巧方便，定于無上正等菩提當有退轉。是故菩薩摩訶薩眾欲得菩薩不退轉地，欲入菩薩不退轉數，當勤修學甚深般若波羅蜜多善巧方便。 
　　“復次，善現，若菩薩摩訶薩如是修學甚深般若波羅蜜多善巧方便，終不發起慳貪、破戒、瞋忿、懈怠、散亂、惡慧相應之心；終不發起貪欲、瞋恚、愚癡、憍慢相應之心；終不發起諸余過失相應之心；終不發起執取色相相應之心，亦不發起執取受、想、行、識相相應之心；終不發起執取眼處相相應之心，亦不發起執取耳、鼻、舌、身、意處相相應之心；終不發起執取色處相相應之心，亦不發起執取聲、香、味、觸、法處相相應之心；終不發起執取眼界相相應之心，亦不發起執取耳、鼻、舌、身、意界相相應之心；終不發起執取色界相相應之心，亦不發起執取聲、香、味、觸、法界相相應之心；終不發起執取眼識界相相應之心，亦不發起執取耳、鼻、舌、身、意識界相相應之心；終不發起執取眼觸相相應之心，亦不發起執取耳、鼻、舌、身、意觸相相應之心；終不發起執取眼觸為緣所生諸受相相應之心，亦不發起執取耳、鼻、舌、身、意觸為緣所生諸受相相應之心；終不發起執取地界相相應之心，亦不發起執取水、火、風、空、識界相相應之心；終不發起執取無明相相應之心，亦不發起執取行、識、名色、六處、觸、受、愛、取、有、生、老死相相應之心；終不發起執取布施波羅蜜多相相應之心，亦不發起執取凈戒、安忍、精進、靜慮、般若波羅蜜多相相應之心；終不發起執取內空相相應之心，亦不發起執取外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空相相應之心；終不發起執取真如相相應之心，亦不發起執取法界、法性、不虛妄性、不變異性、平等性、離生性、法定、法住、實際、虛空界、不思議界相相應之心；終不發起執取苦圣諦相相應之心，亦不發起執取集、滅、道圣諦相相應之心；終不發起執取四靜慮相相應之心，亦不發起執取四無量、四無色定相相應之心；終不發起執取八解脫相相應之心，亦不發起執取八勝處、九次第定、十遍處相相應之心；終不發起執取四念住相相應之心，亦不發起執取四正斷、四神足、五根、五力、七等覺支、八圣道支相相應之心；終不發起執取空解脫門相相應之心，亦不發起執取無相、無愿解脫門相相應之心；終不發起執取極喜地相相應之心，亦不發起執取離垢地、發光地、焰慧地、極難勝地、現前地、遠行地、不動地、善慧地、法云地相相應之心；終不發起執取五眼相相應之心，亦不發起執取六神通相相應之心；終不發起執取佛十力相相應之心，亦不發起執取四無所畏、四無礙解、大慈、大悲、大喜、大舍、十八佛不共法相相應之心；終不發起執取無忘失法相相應之心，亦不發起執取恒住舍性相相應之心；終不發起執取一切智相相應之心，亦不發起執取道相智、一切相智相相應之心；終不發起執取一切陀羅尼門相相應之心，亦不發起執取一切三摩地門相相應之心；終不發起執取預流果相相應之心，亦不發起執取一來、不還、阿羅漢果相相應之心；終不發起執取獨覺菩提相相應之心；終不發起執取一切菩薩摩訶薩行相相應之心；終不發起執取諸佛無上正等菩提相相應之心。 
　　“何以故？善現，是菩薩摩訶薩行深般若波羅蜜多善巧方便，都不見法是可得者，無所得故，不起執取色等法相相應之心。 
　　“復次，善現，若菩薩摩訶薩如是修學甚深般若波羅蜜多善巧方便，能攝一切波羅蜜多，能集一切波羅蜜多，能導一切波羅蜜多。何以故？善現，甚深般若波羅蜜多中，含容一切波羅蜜多故。善現，譬如薩迦耶見普能攝受六十二見，甚深般若波羅蜜多亦復如是，含容一切波羅蜜多。善現，譬如諸殞沒者命根滅故諸根隨滅，甚深般若波羅蜜多亦復如是，一切所學波羅蜜多悉皆隨從，若無般若波羅蜜多，亦無一切波羅蜜多。是故，善現，若菩薩摩訶薩欲到一切波羅蜜多究竟彼岸，應勤修學甚深般若波羅蜜多。 
　　“善現當知，若菩薩摩訶薩修學如是甚深般若波羅蜜多，于諸有情最為上首。何以故？善現，是菩薩摩訶薩已能修學無上處故。 
　　“復次，善現，于意云何？于此三千大千世界諸有情類寧為多不？” 
　　善現答言：“甚多，世尊！甚多，善逝！贍部洲中諸有情類尚多無數，何況三千大千世界諸有情類！” 
　　佛言：“善現，假使三千大千世界諸有情類，非前非后皆得人身，得人身已，非前非后皆證無上正等菩提。有善男子、善女人等住菩薩乘，盡其形壽能以上妙衣服、飲食、臥具、湯藥及余資具，供養恭敬、尊重贊嘆此諸如來、應、正等覺。是善男子、善女人等由此因緣得福多不？” 
　　善現答言：“甚多，世尊！甚多，善逝！” 
　　佛言：“善現，若善男子、善女人等住菩薩乘，能于如是甚深般若波羅蜜多聽聞、受持、讀誦、書寫、思惟、修習，所獲福聚甚多于前無量無數。何以故？善現，甚深般若波羅蜜多具大義利，能令菩薩摩訶薩眾速引無上正等菩提，勝前所得諸善根故。是故，善現，若菩薩摩訶薩欲居一切有情上首，當學如是甚深般若波羅蜜多。若菩薩摩訶薩欲普饒益一切有情，無救護者為作救護，無歸依者為作歸依，無投趣者為作投趣，無眼目者為作眼目，無光明者為作光明，失道路者示以道路，未涅槃者令得涅槃，當學如是甚深般若波羅蜜多。若菩薩摩訶薩欲得無上正等菩提，欲行諸佛所行境界，欲游戲佛所游戲處，欲作諸佛大師子吼，欲擊諸佛無上法鼓，欲扣諸佛無上法鐘，欲吹諸佛無上法螺，欲升諸佛無上法座，欲說諸佛無上法義，欲決一切有情疑網，欲入諸佛甘露法界，欲受諸佛微妙喜樂，當學如是甚深般若波羅蜜多。 
　　“復次，善現，若菩薩摩訶薩修學如是甚深般若波羅蜜多，無有一切功德善根而不能得。”  
　　時，具壽善現白佛言：“世尊，諸菩薩摩訶薩修學如是甚深般若波羅蜜多，豈亦能得聲聞、獨覺功德善根？” 
　　佛言：“善現，聲聞、獨覺功德善根，此諸菩薩摩訶薩眾亦皆能得，但于其中無住無著。以勝智見正觀察已，超過彼位，趣入菩薩正性離生故，此菩薩摩訶薩眾，無有一切功德善根而不能得。 
　　“復次，善現，若菩薩摩訶薩如是學時，則為鄰近一切智智，疾證無上正等菩提。 
　　“復次，善現，若菩薩摩訶薩如是學時，則為一切世間天、人、阿素洛等真實福田。 
　　“復次，善現，若菩薩摩訶薩如是學時，超諸世間沙門、梵志、聲聞、獨覺福田之上，速能證得一切智智。 
　　“復次，善現，若菩薩摩訶薩如是學時，隨所生處不舍般若波羅蜜多，不離般若波羅蜜多，常行般若波羅蜜多。 
　　“復次，善現，若菩薩摩訶薩修學如是甚深般若波羅蜜多，當知已于一切智智得不退轉，遠離聲聞及獨覺地，鄰近無上正等菩提。 
　　“復次，善現，若菩薩摩訶薩行甚深般若波羅蜜多時，作如是念：‘此是般若波羅蜜多，此是修時，此是修處，我能修此甚深般若波羅蜜多，我由如是甚深般若波羅蜜多，舍離如是所應舍法，必當證得一切智智。’若作是念，非行般若波羅蜜多，亦于般若波羅蜜多不能解了甚深般若波羅蜜多。不作是念：‘此是般若波羅蜜多，此是修時，此是修處，此是修者，此是般若波羅蜜多所應遠離煩惱障法，此是般若波羅蜜多所證無上正等菩提。’若菩薩摩訶薩行甚深般若波羅蜜多時，作如是念：‘此非般若波羅蜜多，此非修時，此非修處，此非修者，非由般若波羅蜜多能有所離及有所得。所以者何？以一切法皆住真如、法界、實際，無差別故。’若如此行，是行般若波羅蜜多。”  初分愿喻品第五十六之一  
　　時，天帝釋作是念言：“若菩薩摩訶薩修行般若波羅蜜多，修行靜慮、精進、安忍、凈戒、布施波羅蜜多，尚超一切有情之上，況得無上正等菩提！若菩薩摩訶薩安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，尚超一切有情之上，況得無上正等菩提！若菩薩摩訶薩安住真如，安住法界、法性、不虛妄性、不變異性、平等性、離生性、法定、法住、實際、虛空界、不思議界，尚超一切有情之上，況得無上正等菩提！若菩薩摩訶薩安住苦圣諦，安住集、滅、道圣諦，尚超一切有情之上，況得無上正等菩提！若菩薩摩訶薩修行四靜慮，修行四無量、四無色定，尚超一切有情之上，況得無上正等菩提！若菩薩摩訶薩修行八解脫，修行八勝處、九次第定、十遍處，尚超一切有情之上，況得無上正等菩提！若菩薩摩訶薩修行四念住，修行四正斷、四神足、五根、五力、七等覺支、八圣道支，尚超一切有情之上，況得無上正等菩提！若菩薩摩訶薩修行空解脫門，修行無相、無愿解脫門，尚超一切有情之上，況得無上正等菩提！若菩薩摩訶薩修行極喜地，修行離垢地、發光地、焰慧地、極難勝地、現前地、遠行地、不動地、善慧地、法云地，尚超一切有情之上，況得無上正等菩提！若菩薩摩訶薩修行五眼，修行六神通，尚超一切有情之上，況得無上正等菩提！若菩薩摩訶薩修行佛十力，修行四無所畏、四無礙解、大慈、大悲、大喜、大舍、十八佛不共法，尚超一切有情之上，況得無上正等菩提！若菩薩摩訶薩修行無忘失法，修行恒住舍性，尚超一切有情之上，況得無上正等菩提！若菩薩摩訶薩修行一切智，修行道相智、一切相智，尚超一切有情之上，況得無上正等菩提！若菩薩摩訶薩修行一切陀羅尼門，修行一切三摩地門，尚超一切有情之上，況得無上正等菩提！若菩薩摩訶薩修行菩薩摩訶薩行，尚超一切有情之上，況得無上正等菩提！若菩薩摩訶薩修行無上正等菩提，尚超一切有情之上，況得無上正等菩提！ 
　　“若諸有情聞說一切智智名字心生信解，尚為獲得人中善利及得世間最勝壽命，況發無上正等覺心，或常聽聞如是般若波羅蜜多甚深經典！若諸有情能發無上正等覺心，聽聞般若波羅蜜多甚深經典，諸余有情皆應愿樂，所獲功德世間天、人、阿素洛等不能及故。” 
　　爾時，世尊知天帝釋心之所念，即便告言：“憍尸迦，如是，如是，如汝所念。”  
　　時，天帝釋深心歡喜，即取天上微妙香花，奉散如來、應、正等覺及諸菩薩摩訶薩眾。既散花已，作是愿言：“若菩薩乘諸善男子、善女人等求趣無上正等菩提，以我所生善根功德，令彼所求無上佛法速得圓滿，令彼所求一切智智速得圓滿，令彼所求自然人法速得圓滿，令彼所求真無漏法速得圓滿，令彼一切所欲聞法皆速圓滿。若求聲聞、獨覺乘者，亦令所愿疾得滿足。” 
　　作是愿已，即白佛言：“世尊，若菩薩乘諸善男子、善女人等已發無上正等覺心，我終不生一念異意，令其退轉大菩提心。我亦不生一念異意，令諸菩薩摩訶薩眾厭離無上正等菩提，退住聲聞或獨覺地。 
　　“世尊，若諸菩薩摩訶薩眾，已于無上正等菩提心生樂欲，我愿彼心倍復增進速證無上正等菩提，愿彼菩薩摩訶薩眾見生死中種種苦已，為欲利樂世間天、人、阿素洛等，發起種種堅固大愿：‘我既自度生死大海，亦當精勤度未度者。我既自解生死系縛，亦當精勤解未解者。我于種種生死怖畏既自安隱，亦當精勤安未安者。我既自證究竟涅槃，亦當精勤令未證者皆同證得。’ 
　　“世尊，若善男子、善女人等，于初發心菩薩功德，起隨喜心得幾所福？于久發心菩薩功德，起隨喜心得幾所福？于不退轉地菩薩功德，起隨喜心得幾所福？于一生所系菩薩功德，起隨喜心得幾所福？” 
　　爾時，佛告天帝釋言：“憍尸迦，四大洲界可知斤兩，是隨喜福不可稱量。復次，憍尸迦，小千世界可知斤兩，是隨喜福不可稱量。復次，憍尸迦，中千世界可知斤兩，是隨喜福不可稱量。復次，憍尸迦，我此三千大千世界可知斤兩，是隨喜福不可稱量。復次，憍尸迦，假使三千大千世界合為一海，若復有能取一毛發析為百分，取一分端沾彼海水可知渧數，是隨喜福不可數知。何以故？憍尸迦，是善男子、善女人等所隨喜福無邊際故。”  
　　時，天帝釋復白佛言：“世尊，若諸有情于諸菩薩功德善根不隨喜者，當知皆是魔所魅著。世尊，若諸有情于諸菩薩功德善根不隨喜者，當知皆是魔之眷屬。世尊，若諸有情于諸菩薩功德善根不隨喜者，當知皆從魔天界沒來生是間。所以者何？若諸菩薩摩訶薩眾求趣無上正等菩提，若有發心于彼功德深隨喜者，皆為破壞一切魔軍宮殿眷屬，回向無上正等菩提。世尊，若諸有情深心愛敬佛、法、僧寶，于諸菩薩功德善根應生隨喜，既隨喜已，回向無上正等菩提，而不應生一二多想。若能如是，速證無上正等菩提，度脫有情破魔眷屬。” 
　　爾時，佛告天帝釋言：“如是，如是，如汝所說。憍尸迦，若善男子、善女人等于諸菩薩功德善根深生隨喜，回向無上正等菩提，是善男子、善女人等速證無上正等菩提，速能圓滿諸菩薩行，速能供養一切如來、應、正等覺，常遇善友，恒聞般若波羅蜜多甚深經典。是善男子、善女人等成就如是功德善根，隨所生處常為一切世間天、人、阿素洛等供養恭敬、尊重贊嘆，不見惡色，不聞惡聲，不嗅惡香，不嘗惡味，不覺惡觸，常不思念不如理法，終不遠離諸佛世尊，從一佛土至一佛土，親近諸佛種諸善根，成熟有情、嚴凈佛土。何以故？憍尸迦，是善男子、善女人等，能于無量、無數、無邊最初發心菩薩摩訶薩功德善根深生隨喜，回向無上正等菩提。能于無量、無數、無邊已住初地乃至十地菩薩摩訶薩功德善根深生隨喜，回向無上正等菩提。能于無量、無數、無邊一生所系菩薩摩訶薩功德善根深生隨喜，回向無上正等菩提。由此因緣，是善男子、善女人等善根增進，速近無上正等菩提，證得無上大菩提已，能度無量、無數、無邊諸有情類，于無余依般涅槃界而般涅槃。 
　　“以是故，憍尸迦，諸善男子、善女人等，于初發心菩薩摩訶薩功德善根應生隨喜，回向無上正等菩提，于回向時，不應執著即心離心，亦不應執著即心修行離心修行。諸善男子、善女人等，于久發心菩薩摩訶薩功德善根應生隨喜，回向無上正等菩提，于回向時，不應執著即心離心，亦不應執著即心修行離心修行。諸善男子、善女人等，于不退轉菩薩摩訶薩功德善根應生隨喜，回向無上正等菩提，于回向時，不應執著即心離心，亦不應執著即心修行離心修行。諸善男子、善女人等，于一生所系菩薩摩訶薩功德善根應生隨喜，回向無上正等菩提，于回向時，不應執著即心離心，亦不應執著即心修行離心修行。若能如是無所執著隨喜回向，疾證無上正等菩提，度諸天、人、阿素洛等，令脫生死得涅槃樂。”  
　　爾時，具壽善現白佛言：“世尊，云何菩薩摩訶薩以如幻心，能證無上正等菩提？” 
　　佛言：“善現，于意云何？汝見菩薩摩訶薩等如幻心不？” 
　　善現答言：“不也，世尊。不也，善逝。我不見幻，亦不見有如幻之心。” 
　　佛言：“善現，于意云何？若處無幻、無如幻心，汝見有是心能證無上正等菩提不？” 
　　善現答言：“不也，世尊。不也，善逝。我都不見有處無幻、無如幻心，更有是心能證無上正等菩提！” 
　　佛言：“善現，于意云何？若處離幻、離如幻心，汝見有是法能證無上正等菩提不？” 
　　善現答言：“不也，世尊。不也，善逝。我都不見有處離幻、離如幻心，更有是法能證無上正等菩提！ 
　　“世尊，我都不見即、離心法，說何等法是有、是無，以一切法畢竟離故。若一切法畢竟離者，不可施設此法是有、此法是無。若法不可施設有、無，則不可說能證無上正等菩提，非無所有法能證菩提故。所以者何？以一切法皆無所有性不可得，無染、無凈。何以故？ 
　　“世尊，般若波羅蜜多畢竟離故，靜慮、精進、安忍、凈戒、布施波羅蜜多亦畢竟離故。 
　　“世尊，內空畢竟離故，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦畢竟離故。 
　　“世尊，真如畢竟離故，法界、法性、不虛妄性、不變異性、平等性、離生性、法定、法住、實際、虛空界、不思議界亦畢竟離故。 
　　“世尊，苦圣諦畢竟離故，集、滅、道圣諦亦畢竟離故。 
　　“世尊，四靜慮畢竟離故，四無量、四無色定亦畢竟離故。 
　　“世尊，八解脫畢竟離故，八勝處、九次第定、十遍處亦畢竟離故。 
　　“世尊，四念住畢竟離故，四正斷、四神足、五根、五力、七等覺支、八圣道支亦畢竟離故。 
　　“世尊，空解脫門畢竟離故，無相、無愿解脫門亦畢竟離故。 
　　“世尊，極喜地畢竟離故，離垢地、發光地、焰慧地、極難勝地、現前地、遠行地、不動地、善慧地、法云地亦畢竟離故。 
　　“世尊，五眼畢竟離故，六神通亦畢竟離故。 
　　“世尊，佛十力畢竟離故，四無所畏、四無礙解、大慈、大悲、大喜、大舍、十八佛不共法亦畢竟離故。 
　　“世尊，無忘失法畢竟離故，恒住舍性亦畢竟離故。 
　　“世尊，一切智畢竟離故，道相智、一切相智亦畢竟離故。 
　　“世尊，一切陀羅尼門畢竟離故，一切三摩地門亦畢竟離故。 
　　“世尊，一切菩薩摩訶薩行畢竟離故。 
　　“世尊，諸佛無上正等菩提畢竟離故。 
　　“世尊，一切智智亦畢竟離故。 
　　“世尊，若法畢竟離，是法不應修，亦不應壞，亦不應引，甚深般若波羅蜜多畢竟離故不應能引。 
　　“世尊，甚深般若波羅蜜多既畢竟離，云何可說菩薩摩訶薩依甚深波羅蜜多證得無上正等菩提？世尊，諸佛無上正等菩提亦畢竟離，云何離法能證離法？是故般若波羅蜜多應不可說證得無上正等菩提。”  
大般若波羅蜜多經卷第三百四十二 初分愿喻品第五十六之二  
　　佛言：“善現，善哉！善哉！如是，如是，如汝所說。 
　　“善現，般若波羅蜜多畢竟離，靜慮、精進、安忍、凈戒、布施波羅蜜多亦畢竟離。 
　　“善現，內空畢竟離，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦畢竟離。 
　　“善現，真如畢竟離，法界、法性、不虛妄性、不變異性、平等性、離生性、法定、法住、實際、虛空界、不思議界亦畢竟離。 
　　“善現，苦圣諦畢竟離，集、滅、道圣諦亦畢竟離。 
　　“善現，四靜慮畢竟離，四無量、四無色定亦畢竟離。 
　　“善現，八解脫畢竟離，八勝處、九次第定、十遍處亦畢竟離。 
　　“善現，四念住畢竟離，四正斷、四神足、五根、五力、七等覺支、八圣道支亦畢竟離。 
　　“善現，空解脫門畢竟離，無相、無愿解脫門亦畢竟離。 
　　“善現，極喜地畢竟離，離垢地、發光地、焰慧地、極難勝地、現前地、遠行地、不動地、善慧地、法云地亦畢竟離。 
　　“善現，五眼畢竟離，六神通亦畢竟離。 
　　“善現，佛十力畢竟離，四無所畏、四無礙解、大慈、大悲、大喜、大舍、十八佛不共法亦畢竟離。 
　　“善現，無忘失法畢竟離，恒住舍性亦畢竟離。 
　　“善現，一切智畢竟離，道相智、一切相智亦畢竟離。 
　　“善現，一切陀羅尼門畢竟離，一切三摩地門亦畢竟離。 
　　“善現，一切菩薩摩訶薩行畢竟離。 
　　“善現，諸佛無上正等菩提畢竟離。 
　　“善現，一切智智亦畢竟離。 
　　“善現，以般若波羅蜜多畢竟離，靜慮、精進、安忍、凈戒、布施波羅蜜多亦畢竟離故，菩薩摩訶薩可得無上正等菩提。 
　　“善現，以內空畢竟離，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦畢竟離故，菩薩摩訶薩可得無上正等菩提。 
　　“善現，以真如畢竟離，法界、法性、不虛妄性、不變異性、平等性、離生性、法定、法住、實際、虛空界、不思議界亦畢竟離故，菩薩摩訶薩可得無上正等菩提。 
　　“善現，以苦圣諦畢竟離，集、滅、道圣諦亦畢竟離故，菩薩摩訶薩可得無上正等菩提。 
　　“善現，以四靜慮畢竟離，四無量、四無色定亦畢竟離故，菩薩摩訶薩可得無上正等菩提。 
　　“善現，以八解脫畢竟離，八勝處、九次第定、十遍處亦畢竟離故，菩薩摩訶薩可得無上正等菩提。 
　　“善現，以四念住畢竟離，四正斷、四神足、五根、五力、七等覺支、八圣道支亦畢竟離故，菩薩摩訶薩可得無上正等菩提。 
　　“善現，以空解脫門畢竟離，無相、無愿解脫門亦畢竟離故，菩薩摩訶薩可得無上正等菩提。 
　　“善現，以極喜地畢竟離，離垢地、發光地、焰慧地、極難勝地、現前地、遠行地、不動地、善慧地、法云地亦畢竟離故，菩薩摩訶薩可得無上正等菩提。 
　　“善現，以五眼畢竟離，六神通亦畢竟離故，菩薩摩訶薩可得無上正等菩提。 
　　“善現，以佛十力畢竟離，四無所畏、四無礙解、大慈、大悲、大喜、大舍、十八佛不共法亦畢竟離故，菩薩摩訶薩可得無上正等菩提。 
　　“善現，以無忘失法畢竟離，恒住舍性亦畢竟離故，菩薩摩訶薩可得無上正等菩提。 
　　“善現，以一切智畢竟離，道相智、一切相智亦畢竟離故，菩薩摩訶薩可得無上正等菩提。 
　　“善現，以一切陀羅尼門畢竟離，一切三摩地門亦畢竟離故，菩薩摩訶薩可得無上正等菩提。 
　　“善現，以一切菩薩摩訶薩行畢竟離故，菩薩摩訶薩可得無上正等菩提。 
　　“善現，以諸佛無上正等菩提畢竟離故，菩薩摩訶薩可得無上正等菩提。 
　　“善現，以一切智智畢竟離故，菩薩摩訶薩可得無上正等菩提。 
　　“復次，善現，若般若波羅蜜多非畢竟離，應非般若波羅蜜多；若靜慮、精進、安忍、凈戒、布施波羅蜜多非畢竟離，應非靜慮、精進、安忍、凈戒、布施波羅蜜多。 
　　“善現，若內空非畢竟離，應非內空；若外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空非畢竟離，應非外空乃至無性自性空。 
　　“善現，若真如非畢竟離，應非真如；若法界、法性、不虛妄性、不變異性、平等性、離生性、法定、法住、實際、虛空界、不思議界非畢竟離，應非法界乃至不思議界。 
　　“善現，若苦圣諦非畢竟離，應非苦圣諦；若集、滅、道圣諦非畢竟離，應非集、滅、道圣諦。 
　　“善現，若四靜慮非畢竟離，應非四靜慮；若四無量、四無色定非畢竟離，應非四無量、四無色定。 
　　“善現，若八解脫非畢竟離，應非八解脫；若八勝處、九次第定、十遍處非畢竟離，應非八勝處、九次第定、十遍處。 
　　“善現，若四念住非畢竟離，應非四念住；若四正斷、四神足、五根、五力、七等覺支、八圣道支非畢竟離，應非四正斷乃至八圣道支。 
　　“善現，若空解脫門非畢竟離，應非空解脫門；若無相、無愿解脫門非畢竟離，應非無相、無愿解脫門。 
　　“善現，若極喜地非畢竟離，應非極喜地；若離垢地、發光地、焰慧地、極難勝地、現前地、遠行地、不動地、善慧地、法云地非畢竟離，應非離垢地乃至法云地。 
　　“善現，若五眼非畢竟離，應非五眼；若六神通非畢竟離，應非六神通。 
　　“善現，若佛十力非畢竟離，應非佛十力；若四無所畏、四無礙解、大慈、大悲、大喜、大舍、十八佛不共法非畢竟離，應非四無所畏乃至十八佛不共法。 
　　“善現，若無忘失法非畢竟離，應非無忘失法；若恒住舍性非畢竟離，應非恒住舍性。 
　　“善現，若一切智非畢竟離，應非一切智；若道相智、一切相智非畢竟離，應非道相智、一切相智。 
　　“善現，若一切陀羅尼門非畢竟離，應非一切陀羅尼門；若一切三摩地門非畢竟離，應非一切三摩地門。 
　　“善現，若一切菩薩摩訶薩行非畢竟離，應非一切菩薩摩訶薩行。 
　　“善現，若諸佛無上正等菩提非畢竟離，應非諸佛無上正等菩提。 
　　“善現，若一切智智非畢竟離，應非一切智智。 
　　“善現，以般若波羅蜜多畢竟離故，名為般若波羅蜜多；以靜慮、精進、安忍、凈戒、布施波羅蜜多畢竟離故，名為靜慮、精進、安忍、凈戒、布施波羅蜜多。 
　　“善現，以內空畢竟離故，名為內空；以外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空畢竟離故，名為外空乃至無性自性空。 
　　“善現，以真如畢竟離故，名為真如；以法界、法性、不虛妄性、不變異性、平等性、離生性、法定、法住、實際、虛空界、不思議界畢竟離故，名為法界乃至不思議界。 
　　“善現，以苦圣諦畢竟離故，名為苦圣諦；以集、滅、道圣諦畢竟離故，名為集、滅、道圣諦。 
　　“善現，以四靜慮畢竟離故，名為四靜慮；以四無量、四無色定畢竟離故，名為四無量、四無色定。 
　　“善現，以八解脫畢竟離故，名為八解脫；以八勝處、九次第定、十遍處畢竟離故，名為八勝處、九次第定、十遍處。 
　　“善現，以四念住畢竟離故，名為四念住；以四正斷、四神足、五根、五力、七等覺支、八圣道支畢竟離故，名為四正斷乃至八圣道支。 
　　“善現，以空解脫門畢竟離故，名為空解脫門；以無相、無愿解脫門畢竟離故，名為無相、無愿解脫門。 
　　“善現，以極喜地畢竟離故，名為極喜地；以離垢地、發光地、焰慧地、極難勝地、現前地、遠行地、不動地、善慧地、法云地畢竟離故，名為離垢地乃至法云地。 
　　“善現，以五眼畢竟離故，名為五眼；以六神通畢竟離故，名為六神通。 
　　“善現，以佛十力畢竟離故，名為佛十力；以四無所畏、四無礙解、大慈、大悲、大喜、大舍、十八佛不共法畢竟離故，名為四無所畏乃至十八佛不共法。 
　　“善現，以無忘失法畢竟離故，名為無忘失法；以恒住舍性畢竟離故，名為恒住舍性。 
　　“善現，以一切智畢竟離故，名為一切智；以道相智、一切相智畢竟離故，名為道相智、一切相智。 
　　“善現，以一切陀羅尼門畢竟離故，名為一切陀羅尼門；以一切三摩地門畢竟離故，名為一切三摩地門。 
　　“善現，以一切菩薩摩訶薩行畢竟離故，名為一切菩薩摩訶薩行。 
　　“善現，以諸佛無上正等菩提畢竟離故，名為諸佛無上正等菩提。 
　　“善現，以一切智智畢竟離故，名為一切智智。 
　　“是故，善現，菩薩摩訶薩非不依般若波羅蜜多，能證無上正等菩提，雖非離法能證離法，而證無上正等菩提，非不依止甚深般若波羅蜜多。是故菩薩摩訶薩眾欲得無上正等菩提，應勤修學甚深般若波羅蜜多。”  
　　時，具壽善現白佛言：“世尊，諸菩薩摩訶薩所行法義極為甚深。” 
　　佛言：“善現，如是，如是，如汝所說，諸菩薩摩訶薩所行法義極為甚深。善現當知，諸菩薩摩訶薩能為難事，雖行如是甚深法義，而于聲聞、獨覺地法能不作證。” 
　　爾時，善現白言：“世尊，如我解佛所說義者，諸菩薩摩訶薩所作不難。所以者何？諸菩薩摩訶薩所證法義都不可得，能證般若波羅蜜多亦不可得，證法、證者、證處、證時亦不可得。世尊，諸菩薩摩訶薩觀一切法既不可得，有何法義可為所證？有何般若波羅蜜多可為能證？復有何等而可施設證法、證者、證處、證時？既爾，云何可執由此證得無上正等菩提？無上菩提尚不可證，況證聲聞、獨覺地法？世尊，是名菩薩無所得行，若菩薩摩訶薩能行如是無所得行，于一切法得無暗障。 
　　“世尊，若菩薩摩訶薩聞如是語，心不沉沒，不驚、不怖，亦不憂悔，是行般若波羅蜜多。世尊，是菩薩摩訶薩如是行時，不見眾相，不見我行，不見不行，不見般若波羅蜜多是我所行，不見無上正等菩提是我所證，亦復不見證處、時等。 
　　“世尊，是菩薩摩訶薩行甚深般若波羅蜜多時，不作是念：‘我遠聲聞及獨覺地，我近無上正等菩提。’ 
　　“世尊，譬如虛空，不作是念：‘我去此法若遠若近。’所以者何？虛空無動亦無差別，無分別故。行深般若波羅蜜多諸菩薩摩訶薩亦復如是，不作是念：‘我遠聲聞及獨覺地，我近無上正等菩提。’所以者何？甚深般若波羅蜜多無分別故。 
　　“世尊，譬如幻士，不作是念：‘幻所似法去我為遠，幻具、幻師去我為近，聚集徒眾亦近亦遠。’所以者何？所幻作士無分別故。行深般若波羅蜜多諸菩薩摩訶薩亦復如是，不作是念：‘我遠聲聞及獨覺地，我近無上正等菩提。’所以者何？甚深般若波羅蜜多無分別故。 
　　“世尊，譬如影像，不作是念：‘我因彼現去我為近，所不因法去我為遠。’所以者何？所現影像無分別故。行深般若波羅蜜多諸菩薩摩訶薩亦復如是，不作是念：‘我遠聲聞及獨覺地，我近無上正等菩提。’所以者何？甚深般若波羅蜜多無分別故。 
　　“世尊，行深般若波羅蜜多諸菩薩摩訶薩無愛無憎。所以者何？甚深般若波羅蜜多及一切法，愛憎自性不可得故。 
　　“世尊，如諸如來、應、正等覺無愛無憎，行深般若波羅蜜多諸菩薩摩訶薩亦復如是無愛無憎。所以者何？諸佛菩薩愛憎斷故。 
　　“世尊，如諸如來、應、正等覺永斷一切妄想分別，行深般若波羅蜜多諸菩薩摩訶薩亦復如是，伏斷一切妄想分別。所以者何？諸佛菩薩于一切法無分別故。 
　　“世尊，如諸如來、應、正等覺不作是念：‘我遠聲聞及獨覺地，我近無上正等菩提。’行深般若波羅蜜多諸菩薩摩訶薩亦復如是，不作是念：‘我遠聲聞及獨覺地，我近無上正等菩提。’所以者何？諸佛菩薩無分別故。 
　　“世尊，如諸如來、應、正等覺所變化者，不作是念：‘我遠聲聞及獨覺地，我近無上正等菩提。’所以者何？所變化者無分別故。行深般若波羅蜜多諸菩薩摩訶薩亦復如是，不作是念：‘我遠聲聞及獨覺地，我近無上正等菩提。’所以者何？甚深般若波羅蜜多無分別故。 
　　“世尊，如如來等欲有所作，化作化者令作彼事，而所化者不作是念：‘我能造作如是事業。’所以者何？諸所化者無分別故。甚深般若波羅蜜多亦復如是，有所為故而勤修習，既修習已雖能成辦所作事業，而于所作都無分別。所以者何？甚深般若波羅蜜多無分別故。 
　　“世尊，譬如工匠或彼弟子，有所為故造諸機關，或女、或男、若象馬等，此諸機關雖有所作，而于彼事都無分別。所以者何？諸機關事無分別故。甚深般若波羅蜜多亦復如是，有所為故而成立之，既成立已，雖能成辦種種事業，而于所作都無分別。所以者何？甚深般若波羅蜜多于一切法無分別故。”  
　　爾時，具壽舍利子問具壽善現言：“善現，為但般若波羅蜜多無分別，靜慮、精進、安忍、凈戒、布施波羅蜜多亦無分別耶？” 
　　善現答言：“舍利子，非但般若波羅蜜多無分別，靜慮、精進、安忍、凈戒、布施波羅蜜多亦無分別。” 
　　時，舍利子復問善現言：“善現，為色亦無分別，受、想、行、識亦無分別耶？ 
　　“善現，為眼處亦無分別，耳、鼻、舌、身、意處亦無分別耶？ 
　　“善現，為色處亦無分別，聲、香、味、觸、法處亦無分別耶？ 
　　“善現，為眼界亦無分別，耳、鼻、舌、身、意界亦無分別耶？ 
　　“善現，為色界亦無分別，聲、香、味、觸、法界亦無分別耶？ 
　　“善現，為眼識界亦無分別，耳、鼻、舌、身、意識界亦無分別耶？ 
　　“善現，為眼觸亦無分別，耳、鼻、舌、身、意觸亦無分別耶？ 
　　“善現，為眼觸為緣所生諸受亦無分別，耳、鼻、舌、身、意觸為緣所生諸受亦無分別耶？ 
　　“善現，為地界亦無分別，水、火、風、空、識界亦無分別耶？ 
　　“善現，為無明亦無分別，行、識、名色、六處、觸、受、愛、取、有、生、老死亦無分別耶？ 
　　“善現，為內空亦無分別，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦無分別耶？ 
　　“善現，為真如亦無分別，法界、法性、不虛妄性、不變異性、平等性、離生性、法定、法住、實際、虛空界、不思議界亦無分別耶？ 
　　“善現，為苦圣諦亦無分別，集、滅、道圣諦亦無分別耶？ 
　　“善現，為四靜慮亦無分別，四無量、四無色定亦無分別耶？ 
　　“善現，為八解脫亦無分別，八勝處、九次第定、十遍處亦無分別耶？ 
　　“善現，為四念住亦無分別，四正斷、四神足、五根、五力、七等覺支、八圣道支亦無分別耶？ 
　　“善現，為空解脫門亦無分別，無相、無愿解脫門亦無分別耶？ 
　　“善現，為極喜地亦無分別，離垢地、發光地、焰慧地、極難勝地、現前地、遠行地、不動地、善慧地、法云地亦無分別耶？ 
　　“善現，為五眼亦無分別，六神通亦無分別耶？ 
　　“善現，為佛十力亦無分別，四無所畏、四無礙解、大慈、大悲、大喜、大舍、十八佛不共法亦無分別耶？ 
　　“善現，為無忘失法亦無分別，恒住舍性亦無分別耶？ 
　　“善現，為一切智亦無分別，道相智、一切相智亦無分別耶？ 
　　“善現，為一切陀羅尼門亦無分別，一切三摩地門亦無分別耶？ 
　　“善現，為預流果亦無分別，一來、不還、阿羅漢果、獨覺菩提亦無分別耶？ 
　　“善現，為一切菩薩摩訶薩行亦無分別，諸佛無上正等菩提亦無分別耶？ 
　　“善現，為有為界亦無分別，無為界亦無分別耶？” 
　　善現答言：“舍利子，色亦無分別，受、想、行、識亦無分別。 
　　“舍利子，眼處亦無分別，耳、鼻、舌、身、意處亦無分別。 
　　“舍利子，色處亦無分別，聲、香、味、觸、法處亦無分別。 
　　“舍利子，眼界亦無分別，耳、鼻、舌、身、意界亦無分別。 
　　“舍利子，色界亦無分別，聲、香、味、觸、法界亦無分別。 
　　“舍利子，眼識界亦無分別，耳、鼻、舌、身、意識界亦無分別。 
　　“舍利子，眼觸亦無分別，耳、鼻、舌、身、意觸亦無分別。 
　　“舍利子，眼觸為緣所生諸受亦無分別，耳、鼻、舌、身、意觸為緣所生諸受亦無分別。 
　　“舍利子，地界亦無分別，水、火、風、空、識界亦無分別。 
　　“舍利子，無明亦無分別，行、識、名色、六處、觸、受、愛、取、有、生、老死亦無分別。 
　　“舍利子，內空亦無分別，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦無分別。 
　　“舍利子，真如亦無分別，法界、法性、不虛妄性、不變異性、平等性、離生性、法定、法住、實際、虛空界、不思議界亦無分別。 
　　“舍利子，苦圣諦亦無分別，集、滅、道圣諦亦無分別。 
　　“舍利子，四靜慮亦無分別，四無量、四無色定亦無分別。 
　　“舍利子，八解脫亦無分別，八勝處、九次第定、十遍處亦無分別。 
　　“舍利子，四念住亦無分別，四正斷、四神足、五根、五力、七等覺支、八圣道支亦無分別。 
　　“舍利子，空解脫門亦無分別，無相、無愿解脫門亦無分別。 
　　“舍利子，極喜地亦無分別，離垢地、發光地、焰慧地、極難勝地、現前地、遠行地、不動地、善慧地、法云地亦無分別。 
　　“舍利子，五眼亦無分別，六神通亦無分別。 
　　“舍利子，佛十力亦無分別，四無所畏、四無礙解、大慈、大悲、大喜、大舍、十八佛不共法亦無分別。 
　　“舍利子，無忘失法亦無分別，恒住舍性亦無分別。 
　　“舍利子，一切智亦無分別，道相智、一切相智亦無分別。 
　　“舍利子，一切陀羅尼門亦無分別，一切三摩地門亦無分別。 
　　“舍利子，預流果亦無分別，一來、不還、阿羅漢果、獨覺菩提亦無分別。 
　　“舍利子，一切菩薩摩訶薩行亦無分別，諸佛無上正等菩提亦無分別。 
　　“舍利子，有為界亦無分別，無為界亦無分別。”  
　　舍利子言：“善現，若一切法皆無分別，云何而有地獄、傍生、鬼界、人、天五趣差別？云何復有修預流、一來、不還、阿羅漢、獨覺、菩薩、諸佛位異？” 
　　善現言：“舍利子，有情顛倒煩惱因緣，造作種種身、語、意業，由此感得欲為根本業異熟果，依此施設地獄、傍生、鬼界、人、天五趣差別。言云何有修預流等諸位異者，舍利子，無分別故，有修預流及預流果；無分別故，有修一來及一來果；無分別故，有修不還及不還果；無分別故，有修阿羅漢及阿羅漢果；無分別故，有修獨覺及獨覺菩提；無分別故，有修菩薩摩訶薩及菩薩摩訶薩道；無分別故，有修如來、應、正等覺及佛無上正等菩提。 
　　“舍利子，過去如來、應、正等覺由無分別，分別斷故，可施設有；未來如來、應、正等覺亦無分別，分別斷故，可施設有；現在十方諸佛世界一切如來、應、正等覺現說法者亦無分別，分別斷故，可施設有。舍利子，由此因緣，知一切法皆無分別，以無分別真如、法界、法性、實際為定量故。 
　　“舍利子，菩薩摩訶薩應行如是無分別相甚深般若波羅蜜多，若行如是無分別相甚深般若波羅蜜多，便能證得無分別相所求無上正等菩提。”  初分堅等贊品第五十七之一  
　　時，舍利子問善現言：“菩薩摩訶薩行深般若波羅蜜多時，為行堅實法？為行無堅實法耶？” 
　　善現答言：“菩薩摩訶薩行深般若波羅蜜多時，為行無堅實法，不為行堅實法。何以故？ 
　　“舍利子，般若波羅蜜多無堅實故，靜慮、精進、安忍、凈戒、布施波羅蜜多亦無堅實故。 
　　“舍利子，內空無堅實故，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦無堅實故。 
　　“舍利子，真如無堅實故，法界、法性、不虛妄性、不變異性、平等性、離生性、法定、法住、實際、虛空界、不思議界亦無堅實故。 
　　“舍利子，苦圣諦無堅實故，集、滅、道圣諦亦無堅實故。 
　　“舍利子，四靜慮無堅實故，四無量、四無色定亦無堅實故。 
　　“舍利子，八解脫無堅實故，八勝處、九次第定、十遍處亦無堅實故。 
　　“舍利子，四念住無堅實故，四正斷、四神足、五根、五力、七等覺支、八圣道支亦無堅實故。 
　　“舍利子，空解脫門無堅實故，無相、無愿解脫門亦無堅實故。 
　　“舍利子，極喜地無堅實故，離垢地、發光地、焰慧地、極難勝地、現前地、遠行地、不動地、善慧地、法云地亦無堅實故。 
　　“舍利子，五眼無堅實故，六神通亦無堅實故。 
　　“舍利子，佛十力無堅實故，四無所畏、四無礙解、大慈、大悲、大喜、大舍、十八佛不共法亦無堅實故。 
　　“舍利子，無忘失法無堅實故，恒住舍性亦無堅實故。 
　　“舍利子，一切智無堅實故，道相智、一切相智亦無堅實故。 
　　“舍利子，一切陀羅尼門無堅實故，一切三摩地門亦無堅實故。 
　　“舍利子，一切菩薩摩訶薩行無堅實故，諸佛無上正等菩提亦無堅實故。 
　　“舍利子，一切智智無堅實故。所以者何？ 
　　“舍利子，菩薩摩訶薩行深般若波羅蜜多時，于般若波羅蜜多尚不見無堅實可得，況見有堅實可得？于靜慮、精進、安忍、凈戒、布施波羅蜜多亦尚不見無堅實可得，況見有堅實可得？ 
　　“舍利子，菩薩摩訶薩行深般若波羅蜜多時，于內空尚不見無堅實可得，況見有堅實可得？于外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦尚不見無堅實可得，況見有堅實可得？ 
　　“舍利子，菩薩摩訶薩行深般若波羅蜜多時，于真如尚不見無堅實可得，況見有堅實可得？于法界、法性、不虛妄性、不變異性、平等性、離生性、法定、法住、實際、虛空界、不思議界亦尚不見無堅實可得，況見有堅實可得？ 
　　“舍利子，菩薩摩訶薩行深般若波羅蜜多時，于苦圣諦尚不見無堅實可得，況見有堅實可得？于集、滅、道圣諦亦尚不見無堅實可得，況見有堅實可得？ 
　　“舍利子，菩薩摩訶薩行深般若波羅蜜多時，于四靜慮尚不見無堅實可得，況見有堅實可得？于四無量、四無色定亦尚不見無堅實可得，況見有堅實可得？ 
　　“舍利子，菩薩摩訶薩行深般若波羅蜜多時，于八解脫尚不見無堅實可得，況見有堅實可得？于八勝處、九次第定、十遍處亦尚不見無堅實可得，況見有堅實可得？ 
　　“舍利子，菩薩摩訶薩行深般若波羅蜜多時，于四念住尚不見無堅實可得，況見有堅實可得？于四正斷、四神足、五根、五力、七等覺支、八圣道支亦尚不見無堅實可得，況見有堅實可得？ 
　　“舍利子，菩薩摩訶薩行深般若波羅蜜多時，于空解脫門尚不見無堅實可得，況見有堅實可得？于無相、無愿解脫門亦尚不見無堅實可得，況見有堅實可得？ 
　　“舍利子，菩薩摩訶薩行深般若波羅蜜多時，于極喜地尚不見無堅實可得，況見有堅實可得？于離垢地、發光地、焰慧地、極難勝地、現前地、遠行地、不動地、善慧地、法云地亦尚不見無堅實可得，況見有堅實可得？ 
　　“舍利子，菩薩摩訶薩行深般若波羅蜜多時，于五眼尚不見無堅實可得，況見有堅實可得？于六神通亦尚不見無堅實可得，況見有堅實可得？ 
　　“舍利子，菩薩摩訶薩行深般若波羅蜜多時，于佛十力尚不見無堅實可得，況見有堅實可得？于四無所畏、四無礙解、大慈、大悲、大喜、大舍、十八佛不共法亦尚不見無堅實可得，況見有堅實可得？ 
　　“舍利子，菩薩摩訶薩行深般若波羅蜜多時，于無忘失法尚不見無堅實可得，況見有堅實可得？于恒住舍性亦尚不見無堅實可得，況見有堅實可得？ 
　　“舍利子，菩薩摩訶薩行深般若波羅蜜多時，于一切智尚不見無堅實可得，況見有堅實可得？于道相智、一切相智亦尚不見無堅實可得，況見有堅實可得？ 
　　“舍利子，菩薩摩訶薩行深般若波羅蜜多時，于一切陀羅尼門尚不見無堅實可得，況見有堅實可得？于一切三摩地門亦尚不見無堅實可得，況見有堅實可得？ 
　　“舍利子，菩薩摩訶薩行深般若波羅蜜多時，于一切菩薩摩訶薩行尚不見無堅實可得，況見有堅實可得？于佛無上正等菩提亦尚不見無堅實可得，況見有堅實可得？ 
　　“舍利子，菩薩摩訶薩行深般若波羅蜜多時，于一切智智尚不見無堅實可得，況見有堅實可得？”  
　　爾時，有無量欲、色界天子，咸作是念：“若善男子、善女人等能發無上正等覺心，如深般若波羅蜜多所說義行，不證實際平等法性，不墮聲聞及獨覺地，是菩薩摩訶薩由此因緣甚為希有能為難事，應當敬禮。” 
　　具壽善現知諸天子心之所念，便告之言：“是菩薩摩訶薩不證實際平等法性，不墮聲聞及獨覺地，未甚希有，不足為難。若菩薩摩訶薩知一切法及諸有情皆不可得，而發無上正等覺心，擐功德鎧，為度無量無數無邊百千有情，令得究竟無余涅槃，是菩薩摩訶薩乃甚希有，能為難事。 
　　“天子當知，是菩薩摩訶薩雖知有情都無所有，而發無上正等覺心，擐功德鎧，為欲調伏諸有情類，如有為欲調伏虛空。所以者何？諸天子，虛空離故，當知一切有情亦離；虛空空故，當知一切有情亦空；虛空不堅實故，當知一切有情亦不堅實；虛空無所有故，當知一切有情亦無所有。以是故，諸天子，是菩薩摩訶薩甚為希有，能為難事。 
　　“天子當知，諸菩薩摩訶薩擐大悲鎧，為欲調伏一切有情，而諸有情都無所有，如有擐鎧與虛空戰。 
　　“天子當知，諸菩薩摩訶薩擐大悲鎧，為欲利樂一切有情，而諸有情及大悲鎧俱不可得。所以者何？諸天子，有情離故，此大悲鎧當知亦離；有情空故，此大悲鎧當知亦空；有情不堅實故，此大悲鎧當知亦不堅實；有情無所有故，此大悲鎧當知亦無所有。 
　　“天子當知，諸菩薩摩訶薩調伏利樂諸有情事亦不可得。所以者何？有情離故，此調伏利樂事當知亦離；有情空故，此調伏利樂事當知亦空；有情不堅實故，此調伏利樂事當知亦不堅實；有情無所有故，此調伏利樂事當知亦無所有。 
　　“天子當知，諸菩薩摩訶薩亦無所有。所以者何？諸天子，有情離故，當知菩薩摩訶薩亦離；有情空故，當知菩薩摩訶薩亦空；有情不堅實故，當知菩薩摩訶薩亦不堅實；有情無所有故，當知菩薩摩訶薩亦無所有。 
　　“諸天子，若菩薩摩訶薩聞如是事，心不沉沒，不驚、不怖，亦不憂悔，當知是菩薩摩訶薩行深般若波羅蜜多。  
大般若波羅蜜多經卷第三百四十三 初分堅等贊品第五十七之二  
　　“何以故？諸天子，色離故有情離，受、想、行、識離故有情離。 
　　“諸天子，眼處離故有情離，耳、鼻、舌、身、意處離故有情離。 
　　“諸天子，色處離故有情離，聲、香、味、觸、法處離故有情離。 
　　“諸天子，眼界離故有情離，耳、鼻、舌、身、意界離故有情離。 
　　“諸天子，色界離故有情離，聲、香、味、觸、法界離故有情離。 
　　“諸天子，眼識界離故有情離，耳、鼻、舌、身、意識界離故有情離。 
　　“諸天子，眼觸離故有情離，耳、鼻、舌、身、意觸離故有情離。 
　　“諸天子，眼觸為緣所生諸受離故有情離，耳、鼻、舌、身、意觸為緣所生諸受離故有情離。 
　　“諸天子，地界離故有情離，水、火、風、空、識界離故有情離。 
　　“諸天子，無明離故有情離，行、識、名色、六處、觸、受、愛、取、有、生、老死離故有情離。 
　　“諸天子，布施波羅蜜多離故有情離，凈戒、安忍、精進、靜慮、般若波羅蜜多離故有情離。 
　　“諸天子，內空離故有情離，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離故有情離。 
　　“諸天子，真如離故有情離，法界、法性、不虛妄性、不變異性、平等性、離生性、法定、法住、實際、虛空界、不思議界離故有情離。 
　　“諸天子，苦圣諦離故有情離，集、滅、道圣諦離故有情離。 
　　“諸天子，四靜慮離故有情離，四無量、四無色定離故有情離。 
　　“諸天子，八解脫離故有情離，八勝處、九次第定、十遍處離故有情離。 
　　“諸天子，四念住離故有情離，四正斷、四神足、五根、五力、七等覺支、八圣道支離故有情離。 
　　“諸天子，空解脫門離故有情離，無相、無愿解脫門離故有情離。 
　　“諸天子，極喜地離故有情離，離垢地、發光地、焰慧地、極難勝地、現前地、遠行地、不動地、善慧地、法云地離故有情離。 
　　“諸天子，五眼離故有情離，六神通離故有情離。 
　　“諸天子，佛十力離故有情離，四無所畏、四無礙解、大慈、大悲、大喜、大舍、十八佛不共法離故有情離。 
　　“諸天子，無忘失法離故有情離，恒住舍性離故有情離。 
　　“諸天子，一切智離故有情離，道相智、一切相智離故有情離。 
　　“諸天子，一切陀羅尼門離故有情離，一切三摩地門離故有情離。 
　　“諸天子，預流果離故有情離，一來、不還、阿羅漢果離故有情離。 
　　“諸天子，獨覺菩提離故有情離。 
　　“諸天子，一切菩薩摩訶薩行離故有情離。 
　　“諸天子，諸佛無上正等菩提離故有情離。 
　　“諸天子，一切智智離故有情離。 
　　“復次，諸天子，色離故，布施、凈戒、安忍、精進、靜慮、般若波羅蜜多離；受、想、行、識離故，布施、凈戒、安忍、精進、靜慮、般若波羅蜜多離。 
　　“諸天子，色離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；受、想、行、識離故，內空乃至無性自性空離。 
　　“諸天子，色離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；受、想、行、識離故，真如乃至不思議界離。 
　　“諸天子，色離故，苦、集、滅、道圣諦離；受、想、行、識離故，苦、集、滅、道圣諦離。 
　　“諸天子，色離故，四靜慮、四無量、四無色定離；受、想、行、識離故，四靜慮、四無量、四無色定離。 
　　“諸天子，色離故，八解脫、八勝處、九次第定、十遍處離；受、想、行、識離故，八解脫、八勝處、九次第定、十遍處離。 
　　“諸天子，色離故，四念住、四正斷、四神足、五根、五力、七等覺支、八圣道支離；受、想、行、識離故，四念住乃至八圣道支離。 
　　“諸天子，色離故，空、無相、無愿解脫門離；受、想、行、識離故，空、無相、無愿解脫門離。 
　　“諸天子，色離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；受、想、行、識離故，極喜地乃至法云地離。 
　　“諸天子，色離故，五眼、六神通離；受、想、行、識離故，五眼、六神通離。 
　　“諸天子，色離故，佛十力、四無所畏、四無礙解、大慈、大悲、大喜、大舍、十八佛不共法離；受、想、行、識離故，佛十力乃至十八佛不共法離。 
　　“諸天子，色離故，無忘失法、恒住舍性離；受、想、行、識離故，無忘失法、恒住舍性離。 
　　“諸天子，色離故，一切智、道相智、一切相智離；受、想、行、識離故，一切智、道相智、一切相智離。 
　　“諸天子，色離故，一切陀羅尼門、三摩地門離；受、想、行、識離故，一切陀羅尼門、三摩地門離。 
　　“諸天子，色離故，預流、一來、不還、阿羅漢果離；受、想、行、識離故，預流、一來、不還、阿羅漢果離。 
　　“諸天子，色離故，獨覺菩提離；受、想、行、識離故，獨覺菩提離。 
　　“諸天子，色離故，一切菩薩摩訶薩行離；受、想、行、識離故，一切菩薩摩訶薩行離。 
　　“諸天子，色離故，諸佛無上正等菩提離；受、想、行、識離故，諸佛無上正等菩提離。 
　　“諸天子，色離故，一切智智離；受、想、行、識離故，一切智智離。 
　　“復次，諸天子，眼處離故，布施、凈戒、安忍、精進、靜慮、般若波羅蜜多離；耳、鼻、舌、身、意處離故，布施、凈戒、安忍、精進、靜慮、般若波羅蜜多離。 
　　“諸天子，眼處離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；耳、鼻、舌、身、意處離故，內空乃至無性自性空離。 
　　“諸天子，眼處離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；耳、鼻、舌、身、意處離故，真如乃至不思議界離。 
　　“諸天子，眼處離故，苦、集、滅、道圣諦離；耳、鼻、舌、身、意處離故，苦、集、滅、道圣諦離。 
　　“諸天子，眼處離故，四靜慮、四無量、四無色定離；耳、鼻、舌、身、意處離故，四靜慮、四無量、四無色定離。 
　　“諸天子，眼處離故，八解脫、八勝處、九次第定、十遍處離；耳、鼻、舌、身、意處離故，八解脫、八勝處、九次第定、十遍處離。 
　　“諸天子，眼處離故，四念住、四正斷、四神足、五根、五力、七等覺支、八圣道支離；耳、鼻、舌、身、意處離故，四念住乃至八圣道支離。 
　　“諸天子，眼處離故，空、無相、無愿解脫門離；耳、鼻、舌、身、意處離故，空、無相、無愿解脫門離。 
　　“諸天子，眼處離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；耳、鼻、舌、身、意處離故，極喜地乃至法云地離。 
　　“諸天子，眼處離故，五眼、六神通離；耳、鼻、舌、身、意處離故，五眼、六神通離。 
　　“諸天子，眼處離故，佛十力、四無所畏、四無礙解、大慈、大悲、大喜、大舍、十八佛不共法離；耳、鼻、舌、身、意處離故，佛十力乃至十八佛不共法離。 
　　“諸天子，眼處離故，無忘失法、恒住舍性離；耳、鼻、舌、身、意處離故，無忘失法、恒住舍性離。 
　　“諸天子，眼處離故，一切智、道相智、一切相智離；耳、鼻、舌、身、意處離故，一切智、道相智、一切相智離。 
　　“諸天子，眼處離故，一切陀羅尼門、三摩地門離；耳、鼻、舌、身、意處離故，一切陀羅尼門、三摩地門離。 
　　“諸天子，眼處離故，預流、一來、不還、阿羅漢果離；耳、鼻、舌、身、意處離故，預流、一來、不還、阿羅漢果離。 
　　“諸天子，眼處離故，獨覺菩提離；耳、鼻、舌、身、意處離故，獨覺菩提離。 
　　“諸天子，眼處離故，一切菩薩摩訶薩行離；耳、鼻、舌、身、意處離故，一切菩薩摩訶薩行離。 
　　“諸天子，眼處離故，諸佛無上正等菩提離；耳、鼻、舌、身、意處離故，諸佛無上正等菩提離。 
　　“諸天子，眼處離故，一切智智離；耳、鼻、舌、身、意處離故，一切智智離。 
　　“復次，諸天子，色處離故，布施、凈戒、安忍、精進、靜慮、般若波羅蜜多離；聲、香、味、觸、法處離故，布施、凈戒、安忍、精進、靜慮、般若波羅蜜多離。 
　　“諸天子，色處離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；聲、香、味、觸、法處離故，內空乃至無性自性空離。 
　　“諸天子，色處離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；聲、香、味、觸、法處離故，真如乃至不思議界離。 
　　“諸天子，色處離故，苦、集、滅、道圣諦離；聲、香、味、觸、法處離故，苦、集、滅、道圣諦離。 
　　“諸天子，色處離故，四靜慮、四無量、四無色定離；聲、香、味、觸、法處離故，四靜慮、四無量、四無色定離。 
　　“諸天子，色處離故，八解脫、八勝處、九次第定、十遍處離；聲、香、味、觸、法處離故，八解脫、八勝處、九次第定、十遍處離。 
　　“諸天子，色處離故，四念住、四正斷、四神足、五根、五力、七等覺支、八圣道支離；聲、香、味、觸、法處離故，四念住乃至八圣道支離。 
　　“諸天子，色處離故，空、無相、無愿解脫門離；聲、香、味、觸、法處離故，空、無相、無愿解脫門離。 
　　“諸天子，色處離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；聲、香、味、觸、法處離故，極喜地乃至法云地離。 
　　“諸天子，色處離故，五眼、六神通離；聲、香、味、觸、法處離故，五眼、六神通離。 
　　“諸天子，色處離故，佛十力、四無所畏、四無礙解、大慈、大悲、大喜、大舍、十八佛不共法離；聲、香、味、觸、法處離故，佛十力乃至十八佛不共法離。 
　　“諸天子，色處離故，無忘失法、恒住舍性離；聲、香、味、觸、法處離故，無忘失法、恒住舍性離。 
　　“諸天子，色處離故，一切智、道相智、一切相智離；聲、香、味、觸、法處離故，一切智、道相智、一切相智離。 
　　“諸天子，色處離故，一切陀羅尼門、三摩地門離；聲、香、味、觸、法處離故，一切陀羅尼門、三摩地門離。 
　　“諸天子，色處離故，預流、一來、不還、阿羅漢果離；聲、香、味、觸、法處離故，預流、一來、不還、阿羅漢果離。 
　　“諸天子，色處離故，獨覺菩提離；聲、香、味、觸、法處離故，獨覺菩提離。 
　　“諸天子，色處離故，一切菩薩摩訶薩行離；聲、香、味、觸、法處離故，一切菩薩摩訶薩行離。 
　　“諸天子，色處離故，諸佛無上正等菩提離；聲、香、味、觸、法處離故，諸佛無上正等菩提離。 
　　“諸天子，色處離故，一切智智離；聲、香、味、觸、法處離故，一切智智離。 
　　“復次，諸天子，眼界離故，布施、凈戒、安忍、精進、靜慮、般若波羅蜜多離；耳、鼻、舌、身、意界離故，布施、凈戒、安忍、精進、靜慮、般若波羅蜜多離。 
　　“諸天子，眼界離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；耳、鼻、舌、身、意界離故，內空乃至無性自性空離。 
　　“諸天子，眼界離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；耳、鼻、舌、身、意界離故，真如乃至不思議界離。 
　　“諸天子，眼界離故，苦、集、滅、道圣諦離；耳、鼻、舌、身、意界離故，苦、集、滅、道圣諦離。 
　　“諸天子，眼界離故，四靜慮、四無量、四無色定離；耳、鼻、舌、身、意界離故，四靜慮、四無量、四無色定離。 
　　“諸天子，眼界離故，八解脫、八勝處、九次第定、十遍處離；耳、鼻、舌、身、意界離故，八解脫、八勝處、九次第定、十遍處離。 
　　“諸天子，眼界離故，四念住、四正斷、四神足、五根、五力、七等覺支、八圣道支離；耳、鼻、舌、身、意界離故，四念住乃至八圣道支離。 
　　“諸天子，眼界離故，空、無相、無愿解脫門離；耳、鼻、舌、身、意界離故，空、無相、無愿解脫門離。 
　　“諸天子，眼界離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；耳、鼻、舌、身、意界離故，極喜地乃至法云地離。 
　　“諸天子，眼界離故，五眼、六神通離；耳、鼻、舌、身、意界離故，五眼、六神通離。 
　　“諸天子，眼界離故，佛十力、四無所畏、四無礙解、大慈、大悲、大喜、大舍、十八佛不共法離；耳、鼻、舌、身、意界離故，佛十力乃至十八佛不共法離。 
　　“諸天子，眼界離故，無忘失法、恒住舍性離；耳、鼻、舌、身、意界離故，無忘失法、恒住舍性離。 
　　“諸天子，眼界離故，一切智、道相智、一切相智離；耳、鼻、舌、身、意界離故，一切智、道相智、一切相智離。 
　　“諸天子，眼界離故，一切陀羅尼門、三摩地門離；耳、鼻、舌、身、意界離故，一切陀羅尼門、三摩地門離。 
　　“諸天子，眼界離故，預流、一來、不還、阿羅漢果離；耳、鼻、舌、身、意界離故，預流、一來、不還、阿羅漢果離。 
　　“諸天子，眼界離故，獨覺菩提離；耳、鼻、舌、身、意界離故，獨覺菩提離。 
　　“諸天子，眼界離故，一切菩薩摩訶薩行離；耳、鼻、舌、身、意界離故，一切菩薩摩訶薩行離。 
　　“諸天子，眼界離故，諸佛無上正等菩提離；耳、鼻、舌、身、意界離故，諸佛無上正等菩提離。 
　　“諸天子，眼界離故，一切智智離；耳、鼻、舌、身、意界離故，一切智智離。 
　　“復次，諸天子，色界離故，布施、凈戒、安忍、精進、靜慮、般若波羅蜜多離；聲、香、味、觸、法界離故，布施、凈戒、安忍、精進、靜慮、般若波羅蜜多離。 
　　“諸天子，色界離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；聲、香、味、觸、法界離故，內空乃至無性自性空離。 
　　“諸天子，色界離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；聲、香、味、觸、法界離故，真如乃至不思議界離。 
　　“諸天子，色界離故，苦、集、滅、道圣諦離；聲、香、味、觸、法界離故，苦、集、滅、道圣諦離。 
　　“諸天子，色界離故，四靜慮、四無量、四無色定離；聲、香、味、觸、法界離故，四靜慮、四無量、四無色定離。 
　　“諸天子，色界離故，八解脫、八勝處、九次第定、十遍處離；聲、香、味、觸、法界離故，八解脫、八勝處、九次第定、十遍處離。 
　　“諸天子，色界離故，四念住、四正斷、四神足、五根、五力、七等覺支、八圣道支離；聲、香、味、觸、法界離故，四念住乃至八圣道支離。 
　　“諸天子，色界離故，空、無相、無愿解脫門離；聲、香、味、觸、法界離故，空、無相、無愿解脫門離。 
　　“諸天子，色界離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；聲、香、味、觸、法界離故，極喜地乃至法云地離。 
　　“諸天子，色界離故，五眼、六神通離；聲、香、味、觸、法界離故，五眼、六神通離。 
　　“諸天子，色界離故，佛十力、四無所畏、四無礙解、大慈、大悲、大喜、大舍、十八佛不共法離；聲、香、味、觸、法界離故，佛十力乃至十八佛不共法離。 
　　“諸天子，色界離故，無忘失法、恒住舍性離；聲、香、味、觸、法界離故，無忘失法、恒住舍性離。 
　　“諸天子，色界離故，一切智、道相智、一切相智離；聲、香、味、觸、法界離故，一切智、道相智、一切相智離。 
　　“諸天子，色界離故，一切陀羅尼門、三摩地門離；聲、香、味、觸、法界離故，一切陀羅尼門、三摩地門離。 
　　“諸天子，色界離故，預流、一來、不還、阿羅漢果離；聲、香、味、觸、法界離故，預流、一來、不還、阿羅漢果離。 
　　“諸天子，色界離故，獨覺菩提離；聲、香、味、觸、法界離故，獨覺菩提離。 
　　“諸天子，色界離故，一切菩薩摩訶薩行離；聲、香、味、觸、法界離故，一切菩薩摩訶薩行離。 
　　“諸天子，色界離故，諸佛無上正等菩提離；聲、香、味、觸、法界離故，諸佛無上正等菩提離。 
　　“諸天子，色界離故，一切智智離；聲、香、味、觸、法界離故，一切智智離。 
　　“復次，諸天子，眼識界離故，布施、凈戒、安忍、精進、靜慮、般若波羅蜜多離；耳、鼻、舌、身、意識界離故，布施、凈戒、安忍、精進、靜慮、般若波羅蜜多離。 
　　“諸天子，眼識界離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；耳、鼻、舌、身、意識界離故，內空乃至無性自性空離。 
　　“諸天子，眼識界離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；耳、鼻、舌、身、意識界離故，真如乃至不思議界離。 
　　“諸天子，眼識界離故，苦、集、滅、道圣諦離；耳、鼻、舌、身、意識界離故，苦、集、滅、道圣諦離。 
　　“諸天子，眼識界離故，四靜慮、四無量、四無色定離；耳、鼻、舌、身、意識界離故，四靜慮、四無量、四無色定離。 
　　“諸天子，眼識界離故，八解脫、八勝處、九次第定、十遍處離；耳、鼻、舌、身、意識界離故，八解脫、八勝處、九次第定、十遍處離。 
　　“諸天子，眼識界離故，四念住、四正斷、四神足、五根、五力、七等覺支、八圣道支離；耳、鼻、舌、身、意識界離故，四念住乃至八圣道支離。 
　　“諸天子，眼識界離故，空、無相、無愿解脫門離；耳、鼻、舌、身、意識界離故，空、無相、無愿解脫門離。 
　　“諸天子，眼識界離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；耳、鼻、舌、身、意識界離故，極喜地乃至法云地離。 
　　“諸天子，眼識界離故，五眼、六神通離；耳、鼻、舌、身、意識界離故，五眼、六神通離。 
　　“諸天子，眼識界離故，佛十力、四無所畏、四無礙解、大慈、大悲、大喜、大舍、十八佛不共法離；耳、鼻、舌、身、意識界離故，佛十力乃至十八佛不共法離。 
　　“諸天子，眼識界離故，無忘失法、恒住舍性離；耳、鼻、舌、身、意識界離故，無忘失法、恒住舍性離。 
　　“諸天子，眼識界離故，一切智、道相智、一切相智離；耳、鼻、舌、身、意識界離故，一切智、道相智、一切相智離。 
　　“諸天子，眼識界離故，一切陀羅尼門、三摩地門離；耳、鼻、舌、身、意識界離故，一切陀羅尼門、三摩地門離。 
　　“諸天子，眼識界離故，預流、一來、不還、阿羅漢果離；耳、鼻、舌、身、意識界離故，預流、一來、不還、阿羅漢果離。 
　　“諸天子，眼識界離故，獨覺菩提離；耳、鼻、舌、身、意識界離故，獨覺菩提離。 
　　“諸天子，眼識界離故，一切菩薩摩訶薩行離；耳、鼻、舌、身、意識界離故，一切菩薩摩訶薩行離。 
　　“諸天子，眼識界離故，諸佛無上正等菩提離；耳、鼻、舌、身、意識界離故，諸佛無上正等菩提離。 
　　“諸天子，眼識界離故，一切智智離；耳、鼻、舌、身、意識界離故，一切智智離。 
　　“復次，諸天子，眼觸離故，布施、凈戒、安忍、精進、靜慮、般若波羅蜜多離；耳、鼻、舌、身、意觸離故，布施、凈戒、安忍、精進、靜慮、般若波羅蜜多離。 
　　“諸天子，眼觸離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；耳、鼻、舌、身、意觸離故，內空乃至無性自性空離。 
　　“諸天子，眼觸離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；耳、鼻、舌、身、意觸離故，真如乃至不思議界離。 
　　“諸天子，眼觸離故，苦、集、滅、道圣諦離；耳、鼻、舌、身、意觸離故，苦、集、滅、道圣諦離。 
　　“諸天子，眼觸離故，四靜慮、四無量、四無色定離；耳、鼻、舌、身、意觸離故，四靜慮、四無量、四無色定離。 
　　“諸天子，眼觸離故，八解脫、八勝處、九次第定、十遍處離；耳、鼻、舌、身、意觸離故，八解脫、八勝處、九次第定、十遍處離。 
　　“諸天子，眼觸離故，四念住、四正斷、四神足、五根、五力、七等覺支、八圣道支離；耳、鼻、舌、身、意觸離故，四念住乃至八圣道支離。 
　　“諸天子，眼觸離故，空、無相、無愿解脫門離；耳、鼻、舌、身、意觸離故，空、無相、無愿解脫門離。 
　　“諸天子，眼觸離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；耳、鼻、舌、身、意觸離故，極喜地乃至法云地離。 
　　“諸天子，眼觸離故，五眼、六神通離；耳、鼻、舌、身、意觸離故，五眼、六神通離。 
　　“諸天子，眼觸離故，佛十力、四無所畏、四無礙解、大慈、大悲、大喜、大舍、十八佛不共法離；耳、鼻、舌、身、意觸離故，佛十力乃至十八佛不共法離。 
　　“諸天子，眼觸離故，無忘失法、恒住舍性離；耳、鼻、舌、身、意觸離故，無忘失法、恒住舍性離。 
　　“諸天子，眼觸離故，一切智、道相智、一切相智離；耳、鼻、舌、身、意觸離故，一切智、道相智、一切相智離。 
　　“諸天子，眼觸離故，一切陀羅尼門、三摩地門離；耳、鼻、舌、身、意觸離故，一切陀羅尼門、三摩地門離。 
　　“諸天子，眼觸離故，預流、一來、不還、阿羅漢果離；耳、鼻、舌、身、意觸離故，預流、一來、不還、阿羅漢果離。 
　　“諸天子，眼觸離故，獨覺菩提離；耳、鼻、舌、身、意觸離故，獨覺菩提離。 
　　“諸天子，眼觸離故，一切菩薩摩訶薩行離；耳、鼻、舌、身、意觸離故，一切菩薩摩訶薩行離。 
　　“諸天子，眼觸離故，諸佛無上正等菩提離；耳、鼻、舌、身、意觸離故，諸佛無上正等菩提離。 
　　“諸天子，眼觸離故，一切智智離；耳、鼻、舌、身、意觸離故，一切智智離。 
　　“復次，諸天子，眼觸為緣所生諸受離故，布施、凈戒、安忍、精進、靜慮、般若波羅蜜多離；耳、鼻、舌、身、意觸為緣所生諸受離故，布施、凈戒、安忍、精進、靜慮、般若波羅蜜多離。 
　　“諸天子，眼觸為緣所生諸受離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；耳、鼻、舌、身、意觸為緣所生諸受離故，內空乃至無性自性空離。 
　　“諸天子，眼觸為緣所生諸受離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；耳、鼻、舌、身、意觸為緣所生諸受離故，真如乃至不思議界離。 
　　“諸天子，眼觸為緣所生諸受離故，苦、集、滅、道圣諦離；耳、鼻、舌、身、意觸為緣所生諸受離故，苦、集、滅、道圣諦離。 
　　“諸天子，眼觸為緣所生諸受離故，四靜慮、四無量、四無色定離；耳、鼻、舌、身、意觸為緣所生諸受離故，四靜慮、四無量、四無色定離。 
　　“諸天子，眼觸為緣所生諸受離故，八解脫、八勝處、九次第定、十遍處離；耳、鼻、舌、身、意觸為緣所生諸受離故，八解脫、八勝處、九次第定、十遍處離。 
　　“諸天子，眼觸為緣所生諸受離故，四念住、四正斷、四神足、五根、五力、七等覺支、八圣道支離；耳、鼻、舌、身、意觸為緣所生諸受離故，四念住乃至八圣道支離。 
　　“諸天子，眼觸為緣所生諸受離故，空、無相、無愿解脫門離；耳、鼻、舌、身、意觸為緣所生諸受離故，空、無相、無愿解脫門離。 
　　“諸天子，眼觸為緣所生諸受離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；耳、鼻、舌、身、意觸為緣所生諸受離故，極喜地乃至法云地離。 
　　“諸天子，眼觸為緣所生諸受離故，五眼、六神通離；耳、鼻、舌、身、意觸為緣所生諸受離故，五眼、六神通離。 
　　“諸天子，眼觸為緣所生諸受離故，佛十力、四無所畏、四無礙解、大慈、大悲、大喜、大舍、十八佛不共法離；耳、鼻、舌、身、意觸為緣所生諸受離故，佛十力乃至十八佛不共法離。 
　　“諸天子，眼觸為緣所生諸受離故，無忘失法、恒住舍性離；耳、鼻、舌、身、意觸為緣所生諸受離故，無忘失法、恒住舍性離。 
　　“諸天子，眼觸為緣所生諸受離故，一切智、道相智、一切相智離；耳、鼻、舌、身、意觸為緣所生諸受離故，一切智、道相智、一切相智離。 
　　“諸天子，眼觸為緣所生諸受離故，一切陀羅尼門、三摩地門離；耳、鼻、舌、身、意觸為緣所生諸受離故，一切陀羅尼門、三摩地門離。 
　　“諸天子，眼觸為緣所生諸受離故，預流、一來、不還、阿羅漢果離；耳、鼻、舌、身、意觸為緣所生諸受離故，預流、一來、不還、阿羅漢果離。 
　　“諸天子，眼觸為緣所生諸受離故，獨覺菩提離；耳、鼻、舌、身、意觸為緣所生諸受離故，獨覺菩提離。 
　　“諸天子，眼觸為緣所生諸受離故，一切菩薩摩訶薩行離；耳、鼻、舌、身、意觸為緣所生諸受離故，一切菩薩摩訶薩行離。 
　　“諸天子，眼觸為緣所生諸受離故，諸佛無上正等菩提離；耳、鼻、舌、身、意觸為緣所生諸受離故，諸佛無上正等菩提離。 
　　“諸天子，眼觸為緣所生諸受離故，一切智智離；耳、鼻、舌、身、意觸為緣所生諸受離故，一切智智離。 
　　“復次，諸天子，地界離故，布施、凈戒、安忍、精進、靜慮、般若波羅蜜多離；水、火、風、空、識界離故，布施、凈戒、安忍、精進、靜慮、般若波羅蜜多離。 
　　“諸天子，地界離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；水、火、風、空、識界離故，內空乃至無性自性空離。 
　　“諸天子，地界離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；水、火、風、空、識界離故，真如乃至不思議界離。 
　　“諸天子，地界離故，苦、集、滅、道圣諦離；水、火、風、空、識界離故，苦、集、滅、道圣諦離。 
　　“諸天子，地界離故，四靜慮、四無量、四無色定離；水、火、風、空、識界離故，四靜慮、四無量、四無色定離。 
　　“諸天子，地界離故，八解脫、八勝處、九次第定、十遍處離；水、火、風、空、識界離故，八解脫、八勝處、九次第定、十遍處離。 
　　“諸天子，地界離故，四念住、四正斷、四神足、五根、五力、七等覺支、八圣道支離；水、火、風、空、識界離故，四念住乃至八圣道支離。 
大般若波羅蜜多經卷第三百四十四 初分堅等贊品第五十七之三  
　　“諸天子，地界離故，空、無相、無愿解脫門離；水、火、風、空、識界離故，空、無相、無愿解脫門離。 
　　“諸天子，地界離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；水、火、風、空、識界離故，極喜地乃至法云地離。 
　　“諸天子，地界離故，五眼、六神通離；水、火、風、空、識界離故，五眼、六神通離。 
　　“諸天子，地界離故，佛十力、四無所畏、四無礙解、大慈、大悲、大喜、大舍、十八佛不共法離；水、火、風、空、識界離故，佛十力乃至十八佛不共法離。 
　　“諸天子，地界離故，無忘失法、恒住舍性離；水、火、風、空、識界離故，無忘失法、恒住舍性離。 
　　“諸天子，地界離故，一切智、道相智、一切相智離；水、火、風、空、識界離故，一切智、道相智、一切相智離。 
　　“諸天子，地界離故，一切陀羅尼門、三摩地門離；水、火、風、空、識界離故，一切陀羅尼門、三摩地門離。 
　　“諸天子，地界離故，預流、一來、不還、阿羅漢果離；水、火、風、空、識界離故，預流、一來、不還、阿羅漢果離。 
　　“諸天子，地界離故，獨覺菩提離；水、火、風、空、識界離故，獨覺菩提離。 
　　“諸天子，地界離故，一切菩薩摩訶薩行離；水、火、風、空、識界離故，一切菩薩摩訶薩行離。 
　　“諸天子，地界離故，諸佛無上正等菩提離；水、火、風、空、識界離故，諸佛無上正等菩提離。 
　　“諸天子，地界離故，一切智智離；水、火、風、空、識界離故，一切智智離。 
　　“復次，諸天子，無明離故，布施、凈戒、安忍、精進、靜慮、般若波羅蜜多離；行、識、名色、六處、觸、受、愛、取、有、生、老死離故，布施、凈戒、安忍、精進、靜慮、般若波羅蜜多離。 
　　“諸天子，無明離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；行、識、名色、六處、觸、受、愛、取、有、生、老死離故，內空乃至無性自性空離。 
　　“諸天子，無明離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；行、識、名色、六處、觸、受、愛、取、有、生、老死離故，真如乃至不思議界離。 
　　“諸天子，無明離故，苦、集、滅、道圣諦離；行、識、名色、六處、觸、受、愛、取、有、生、老死離故，苦、集、滅、道圣諦離。 
　　“諸天子，無明離故，四靜慮、四無量、四無色定離；行、識、名色、六處、觸、受、愛、取、有、生、老死離故，四靜慮、四無量、四無色定離。 
　　“諸天子，無明離故，八解脫、八勝處、九次第定、十遍處離；行、識、名色、六處、觸、受、愛、取、有、生、老死離故，八解脫、八勝處、九次第定、十遍處離。 
　　“諸天子，無明離故，四念住、四正斷、四神足、五根、五力、七等覺支、八圣道支離；行、識、名色、六處、觸、受、愛、取、有、生、老死離故，四念住乃至八圣道支離。 
　　“諸天子，無明離故，空、無相、無愿解脫門離；行、識、名色、六處、觸、受、愛、取、有、生、老死離故，空、無相、無愿解脫門離。 
　　“諸天子，無明離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；行、識、名色、六處、觸、受、愛、取、有、生、老死離故，極喜地乃至法云地離。 
　　“諸天子，無明離故，五眼、六神通離；行、識、名色、六處、觸、受、愛、取、有、生、老死離故，五眼、六神通離。 
　　“諸天子，無明離故，佛十力、四無所畏、四無礙解、大慈、大悲、大喜、大舍、十八佛不共法離；行、識、名色、六處、觸、受、愛、取、有、生、老死離故，佛十力乃至十八佛不共法離。 
　　“諸天子，無明離故，無忘失法、恒住舍性離；行、識、名色、六處、觸、受、愛、取、有、生、老死離故，無忘失法、恒住舍性離。 
　　“諸天子，無明離故，一切智、道相智、一切相智離；行、識、名色、六處、觸、受、愛、取、有、生、老死離故，一切智、道相智、一切相智離。 
　　“諸天子，無明離故，一切陀羅尼門、三摩地門離；行、識、名色、六處、觸、受、愛、取、有、生、老死離故，一切陀羅尼門、三摩地門離。 
　　“諸天子，無明離故，預流、一來、不還、阿羅漢果離；行、識、名色、六處、觸、受、愛、取、有、生、老死離故，預流、一來、不還、阿羅漢果離。 
　　“諸天子，無明離故，獨覺菩提離；行、識、名色、六處、觸、受、愛、取、有、生、老死離故，獨覺菩提離。 
　　“諸天子，無明離故，一切菩薩摩訶薩行離；行、識、名色、六處、觸、受、愛、取、有、生、老死離故，一切菩薩摩訶薩行離。 
　　“諸天子，無明離故，諸佛無上正等菩提離；行、識、名色、六處、觸、受、愛、取、有、生、老死離故，諸佛無上正等菩提離。 
　　“諸天子，無明離故，一切智智離；行、識、名色、六處、觸、受、愛、取、有、生、老死離故，一切智智離。 
　　“復次，諸天子，布施波羅蜜多離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；凈戒、安忍、精進、靜慮、般若波羅蜜多離故，內空乃至無性自性空離。 
　　“諸天子，布施波羅蜜多離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；凈戒、安忍、精進、靜慮、般若波羅蜜多離故，真如乃至不思議界離。 
　　“諸天子，布施波羅蜜多離故，苦、集、滅、道圣諦離；凈戒、安忍、精進、靜慮、般若波羅蜜多離故，苦、集、滅、道圣諦離。 
　　“諸天子，布施波羅蜜多離故，四靜慮、四無量、四無色定離；凈戒、安忍、精進、靜慮、般若波羅蜜多離故，四靜慮、四無量、四無色定離。 
　　“諸天子，布施波羅蜜多離故，八解脫、八勝處、九次第定、十遍處離；凈戒、安忍、精進、靜慮、般若波羅蜜多離故，八解脫、八勝處、九次第定、十遍處離。 
　　“諸天子，布施波羅蜜多離故，四念住、四正斷、四神足、五根、五力、七等覺支、八圣道支離；凈戒、安忍、精進、靜慮、般若波羅蜜多離故，四念住乃至八圣道支離。 
　　“諸天子，布施波羅蜜多離故，空、無相、無愿解脫門離；凈戒、安忍、精進、靜慮、般若波羅蜜多離故，空、無相、無愿解脫門離。 
　　“諸天子，布施波羅蜜多離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；凈戒、安忍、精進、靜慮、般若波羅蜜多離故，極喜地乃至法云地離。 
　　“諸天子，布施波羅蜜多離故，五眼、六神通離；凈戒、安忍、精進、靜慮、般若波羅蜜多離故，五眼、六神通離。 
　　“諸天子，布施波羅蜜多離故，佛十力、四無所畏、四無礙解、大慈、大悲、大喜、大舍、十八佛不共法離；凈戒、安忍、精進、靜慮、般若波羅蜜多離故，佛十力乃至十八佛不共法離。 
　　“諸天子，布施波羅蜜多離故，無忘失法、恒住舍性離；凈戒、安忍、精進、靜慮、般若波羅蜜多離故，無忘失法、恒住舍性離。 
　　“諸天子，布施波羅蜜多離故，一切智、道相智、一切相智離；凈戒、安忍、精進、靜慮、般若波羅蜜多離故，一切智、道相智、一切相智離。 
　　“諸天子，布施波羅蜜多離故，一切陀羅尼門、三摩地門離；凈戒、安忍、精進、靜慮、般若波羅蜜多離故，一切陀羅尼門、三摩地門離。 
　　“諸天子，布施波羅蜜多離故，預流、一來、不還、阿羅漢果離；凈戒、安忍、精進、靜慮、般若波羅蜜多離故，預流、一來、不還、阿羅漢果離。 
　　“諸天子，布施波羅蜜多離故，獨覺菩提離；凈戒、安忍、精進、靜慮、般若波羅蜜多離故，獨覺菩提離。 
　　“諸天子，布施波羅蜜多離故，一切菩薩摩訶薩行離；凈戒、安忍、精進、靜慮、般若波羅蜜多離故，一切菩薩摩訶薩行離。 
　　“諸天子，布施波羅蜜多離故，諸佛無上正等菩提離、凈戒、安忍、精進、靜慮、般若波羅蜜多離故，諸佛無上正等菩提離。 
　　“諸天子，布施波羅蜜多離故，一切智智離；凈戒、安忍、精進、靜慮、般若波羅蜜多離故，一切智智離。 
　　“復次，諸天子，內空離故，布施、凈戒、安忍、精進、靜慮、般若波羅蜜多離；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離故，布施、凈戒、安忍、精進、靜慮、般若波羅蜜多離。 
　　“諸天子，內空離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；外空乃至無性自性空離故，真如乃至不思議界離。 
　　“諸天子，內空離故，苦、集、滅、道圣諦離；外空乃至無性自性空離故，苦、集、滅、道圣諦離。 
　　“諸天子，內空離故，四靜慮、四無量、四無色定離；外空乃至無性自性空離故，四靜慮、四無量、四無色定離。 
　　“諸天子，內空離故，八解脫、八勝處、九次第定、十遍處離；外空乃至無性自性空離故，八解脫、八勝處、九次第定、十遍處離。 
　　“諸天子，內空離故，四念住、四正斷、四神足、五根、五力、七等覺支、八圣道支離；外空乃至無性自性空離故，四念住乃至八圣道支離。 
　　“諸天子，內空離故，空、無相、無愿解脫門離；外空乃至無性自性空離故，空、無相、無愿解脫門離。 
　　“諸天子，內空離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；外空乃至無性自性空離故，極喜地乃至法云地離。 
　　“諸天子，內空離故，五眼、六神通離；外空乃至無性自性空離故，五眼、六神通離。 
　　“諸天子，內空離故，佛十力、四無所畏、四無礙解、大慈、大悲、大喜、大舍、十八佛不共法離；外空乃至無性自性空離故，佛十力乃至十八佛不共法離。 
　　“諸天子，內空離故，無忘失法、恒住舍性離；外空乃至無性自性空離故，無忘失法、恒住舍性離。 
　　“諸天子，內空離故，一切智、道相智、一切相智離；外空乃至無性自性空離故，一切智、道相智、一切相智離。 
　　“諸天子，內空離故，一切陀羅尼門、三摩地門離；外空乃至無性自性空離故，一切陀羅尼門、三摩地門離。 
　　“諸天子，內空離故，預流、一來、不還、阿羅漢果離；外空乃至無性自性空離故，預流、一來、不還、阿羅漢果離。 
　　“諸天子，內空離故，獨覺菩提離；外空乃至無性自性空離故，獨覺菩提離。 
　　“諸天子，內空離故，一切菩薩摩訶薩行離；外空乃至無性自性空離故，一切菩薩摩訶薩行離。 
　　“諸天子，內空離故，諸佛無上正等菩提離；外空乃至無性自性空離故，諸佛無上正等菩提離。 
　　“諸天子，內空離故，一切智智離；外空乃至無性自性空離故，一切智智離。 
　　“復次，諸天子，真如離故，布施、凈戒、安忍、精進、靜慮、般若波羅蜜多離；法界、法性、不虛妄性、不變異性、平等性、離生性、法定、法住、實際、虛空界、不思議界離故，布施、凈戒、安忍、精進、靜慮、般若波羅蜜多離。 
　　“諸天子，真如離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；法界乃至不思議界離故，內空乃至無性自性空離。 
　　“諸天子，真如離故，苦、集、滅、道圣諦離；法界乃至不思議界離故，苦、集、滅、道圣諦離。 
　　“諸天子，真如離故，四靜慮、四無量、四無色定離；法界乃至不思議界離故，四靜慮、四無量、四無色定離。 
　　“諸天子，真如離故，八解脫、八勝處、九次第定、十遍處離；法界乃至不思議界離故，八解脫、八勝處、九次第定、十遍處離。 
　　“諸天子，真如離故，四念住、四正斷、四神足、五根、五力、七等覺支、八圣道支離；法界乃至不思議界離故，四念住乃至八圣道支離。 
　　“諸天子，真如離故，空、無相、無愿解脫門離；法界乃至不思議界離故，空、無相、無愿解脫門離。 
　　“諸天子，真如離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；法界乃至不思議界離故，極喜地乃至法云地離。 
　　“諸天子，真如離故，五眼、六神通離；法界乃至不思議界離故，五眼、六神通離。 
　　“諸天子，真如離故，佛十力、四無所畏、四無礙解、大慈、大悲、大喜、大舍、十八佛不共法離；法界乃至不思議界離故，佛十力乃至十八佛不共法離。 
　　“諸天子，真如離故，無忘失法、恒住舍性離；法界乃至不思議界離故，無忘失法、恒住舍性離。 
　　“諸天子，真如離故，一切智、道相智、一切相智離；法界乃至不思議界離故，一切智、道相智、一切相智離。 
　　“諸天子，真如離故，一切陀羅尼門、三摩地門離；法界乃至不思議界離故，一切陀羅尼門、三摩地門離。 
　　“諸天子，真如離故，預流、一來、不還、阿羅漢果離；法界乃至不思議界離故，預流、一來、不還、阿羅漢果離。 
　　“諸天子，真如離故，獨覺菩提離；法界乃至不思議界離故，獨覺菩提離。 
　　“諸天子，真如離故，一切菩薩摩訶薩行離；法界乃至不思議界離故，一切菩薩摩訶薩行離。 
　　“諸天子，真如離故，諸佛無上正等菩提離；法界乃至不思議界離故，諸佛無上正等菩提離。 
　　“諸天子，真如離故，一切智智離；法界乃至不思議界離故，一切智智離。 
　　“復次，諸天子，苦圣諦離故，布施、凈戒、安忍、精進、靜慮、般若波羅蜜多離；集、滅、道圣諦離故，布施、凈戒、安忍、精進、靜慮、般若波羅蜜多離。 
　　“諸天子，苦圣諦離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；集、滅、道圣諦離故，內空乃至無性自性空離。 
　　“諸天子，苦圣諦離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；集、滅、道圣諦離故，真如乃至不思議界離。 
　　“諸天子，苦圣諦離故，四靜慮、四無量、四無色定離；集、滅、道圣諦離故，四靜慮、四無量、四無色定離。 
　　“諸天子，苦圣諦離故，八解脫、八勝處、九次第定、十遍處離；集、滅、道圣諦離故，八解脫、八勝處、九次第定、十遍處離。 
　　“諸天子，苦圣諦離故，四念住、四正斷、四神足、五根、五力、七等覺支、八圣道支離；集、滅、道圣諦離故，四念住乃至八圣道支離。 
　　“諸天子，苦圣諦離故，空、無相、無愿解脫門離；集、滅、道圣諦離故，空、無相、無愿解脫門離。 
　　“諸天子，苦圣諦離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；集、滅、道圣諦離故，極喜地乃至法云地離。 
　　“諸天子，苦圣諦離故，五眼、六神通離；集、滅、道圣諦離故，五眼、六神通離。 
　　“諸天子，苦圣諦離故，佛十力、四無所畏、四無礙解、大慈、大悲、大喜、大舍、十八佛不共法離；集、滅、道圣諦離故，佛十力乃至十八佛不共法離。 
　　“諸天子，苦圣諦離故，無忘失法、恒住舍性離；集、滅、道圣諦離故，無忘失法、恒住舍性離。 
　　“諸天子，苦圣諦離故，一切智、道相智、一切相智離；集、滅、道圣諦離故，一切智、道相智、一切相智離。 
　　“諸天子，苦圣諦離故，一切陀羅尼門、三摩地門離；集、滅、道圣諦離故，一切陀羅尼門、三摩地門離。 
　　“諸天子，苦圣諦離故，預流、一來、不還、阿羅漢果離；集、滅、道圣諦離故，預流、一來、不還、阿羅漢果離。 
　　“諸天子，苦圣諦離故，獨覺菩提離；集、滅、道圣諦離故，獨覺菩提離。 
　　“諸天子，苦圣諦離故，一切菩薩摩訶薩行離；集、滅、道圣諦離故，一切菩薩摩訶薩行離。 
　　“諸天子，苦圣諦離故，諸佛無上正等菩提離；集、滅、道圣諦離故，諸佛無上正等菩提離。 
　　“諸天子，苦圣諦離故，一切智智離；集、滅、道圣諦離故，一切智智離。 
　　“復次，諸天子，四靜慮離故，布施、凈戒、安忍、精進、靜慮、般若波羅蜜多離；四無量、四無色定離故，布施、凈戒、安忍、精進、靜慮、般若波羅蜜多離。 
　　“諸天子，四靜慮離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；四無量、四無色定離故，內空乃至無性自性空離。 
　　“諸天子，四靜慮離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；四無量、四無色定離故，真如乃至不思議界離。 
　　“諸天子，四靜慮離故，苦、集、滅、道圣諦離；四無量、四無色定離故，苦、集、滅、道圣諦離。 
　　“諸天子，四靜慮離故，八解脫、八勝處、九次第定、十遍處離；四無量、四無色定離故，八解脫、八勝處、九次第定、十遍處離。 
　　“諸天子，四靜慮離故，四念住、四正斷、四神足、五根、五力、七等覺支、八圣道支離；四無量、四無色定離故，四念住乃至八圣道支離。 
　　“諸天子，四靜慮離故，空、無相、無愿解脫門離；四無量、四無色定離故，空、無相、無愿解脫門離。 
　　“諸天子，四靜慮離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；四無量、四無色定離故，極喜地乃至法云地離。 
　　“諸天子，四靜慮離故，五眼、六神通離；四無量、四無色定離故，五眼、六神通離。 
　　“諸天子，四靜慮離故，佛十力、四無所畏、四無礙解、大慈、大悲、大喜、大舍、十八佛不共法離；四無量、四無色定離故，佛十力乃至十八佛不共法離。 
　　“諸天子，四靜慮離故，無忘失法、恒住舍性離；四無量、四無色定離故，無忘失法、恒住舍性離。 
　　“諸天子，四靜慮離故，一切智、道相智、一切相智離；四無量、四無色定離故，一切智、道相智、一切相智離。 
　　“諸天子，四靜慮離故，一切陀羅尼門、三摩地門離；四無量、四無色定離故，一切陀羅尼門、三摩地門離。 
　　“諸天子，四靜慮離故，預流、一來、不還、阿羅漢果離；四無量、四無色定離故，預流、一來、不還、阿羅漢果離。 
　　“諸天子，四靜慮離故，獨覺菩提離；四無量、四無色定離故，獨覺菩提離。 
　　“諸天子，四靜慮離故，一切菩薩摩訶薩行離；四無量、四無色定離故，一切菩薩摩訶薩行離。 
　　“諸天子，四靜慮離故，諸佛無上正等菩提離；四無量、四無色定離故，諸佛無上正等菩提離。 
　　“諸天子，四靜慮離故，一切智智離；四無量、四無色定離故，一切智智離。 
　　“復次，諸天子，八解脫離故，布施、凈戒、安忍、精進、靜慮、般若波羅蜜多離；八勝處、九次第定、十遍處離故，布施、凈戒、安忍、精進、靜慮、般若波羅蜜多離。 
　　“諸天子，八解脫離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；八勝處、九次第定、十遍處離故，內空乃至無性自性空離。 
　　“諸天子，八解脫離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；八勝處、九次第定、十遍處離故，真如乃至不思議界離。 
　　“諸天子，八解脫離故，苦、集、滅、道圣諦離；八勝處、九次第定、十遍處離故，苦、集、滅、道圣諦離。 
　　“諸天子，八解脫離故，四靜慮、四無量、四無色定離；八勝處、九次第定、十遍處離故，四靜慮、四無量、四無色定離。 
　　“諸天子，八解脫離故，四念住、四正斷、四神足、五根、五力、七等覺支、八圣道支離；八勝處、九次第定、十遍處離故，四念住乃至八圣道支離。 
　　“諸天子，八解脫離故，空、無相、無愿解脫門離；八勝處、九次第定、十遍處離故，空、無相、無愿解脫門離。 
　　“諸天子，八解脫離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；八勝處、九次第定、十遍處離故，極喜地乃至法云地離。 
　　“諸天子，八解脫離故，五眼、六神通離；八勝處、九次第定、十遍處離故，五眼、六神通離。 
　　“諸天子，八解脫離故，佛十力、四無所畏、四無礙解、大慈、大悲、大喜、大舍、十八佛不共法離；八勝處、九次第定、十遍處離故，佛十力乃至十八佛不共法離。 
　　“諸天子，八解脫離故，無忘失法、恒住舍性離；八勝處、九次第定、十遍處離故，無忘失法、恒住舍性離。 
　　“諸天子，八解脫離故，一切智、道相智、一切相智離；八勝處、九次第定、十遍處離故，一切智、道相智、一切相智離。 
　　“諸天子，八解脫離故，一切陀羅尼門、三摩地門離；八勝處、九次第定、十遍處離故，一切陀羅尼門、三摩地門離。 
　　“諸天子，八解脫離故，預流、一來、不還、阿羅漢果離；八勝處、九次第定、十遍處離故，預流、一來、不還、阿羅漢果離。 
　　“諸天子，八解脫離故，獨覺菩提離；八勝處、九次第定、十遍處離故，獨覺菩提離。 
　　“諸天子，八解脫離故，一切菩薩摩訶薩行離；八勝處、九次第定、十遍處離故，一切菩薩摩訶薩行離。 
　　“諸天子，八解脫離故，諸佛無上正等菩提離；八勝處、九次第定、十遍處離故，諸佛無上正等菩提離。 
　　“諸天子，八解脫離故，一切智智離；八勝處、九次第定、十遍處離故，一切智智離。 
　　“復次，諸天子，四念住離故，布施、凈戒、安忍、精進、靜慮、般若波羅蜜多離；四正斷、四神足、五根、五力、七等覺支、八圣道支離故，布施、凈戒、安忍、精進、靜慮、般若波羅蜜多離。 
　　“諸天子，四念住離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；四正斷乃至八圣道支離故，內空乃至無性自性空離。 
　　“諸天子，四念住離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；四正斷乃至八圣道支離故，真如乃至不思議界離。 
　　“諸天子，四念住離故，苦、集、滅、道圣諦離；四正斷乃至八圣道支離故，苦、集、滅、道圣諦離。 
　　“諸天子，四念住離故，四靜慮、四無量、四無色定離；四正斷乃至八圣道支離故，四靜慮、四無量、四無色定離。 
　　“諸天子，四念住離故，八解脫、八勝處、九次第定、十遍處離；四正斷乃至八圣道支離故，八解脫、八勝處、九次第定、十遍處離。 
　　“諸天子，四念住離故，空、無相、無愿解脫門離；四正斷乃至八圣道支離故，空、無相、無愿解脫門離。 
　　“諸天子，四念住離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；四正斷乃至八圣道支離故，極喜地乃至法云地離。 
　　“諸天子，四念住離故，五眼、六神通離；四正斷乃至八圣道支離故，五眼、六神通離。 
　　“諸天子，四念住離故，佛十力、四無所畏、四無礙解、大慈、大悲、大喜、大舍、十八佛不共法離；四正斷乃至八圣道支離故，佛十力乃至十八佛不共法離。 
　　“諸天子，四念住離故，無忘失法、恒住舍性離；四正斷乃至八圣道支離故，無忘失法、恒住舍性離。 
　　“諸天子，四念住離故，一切智、道相智、一切相智離；四正斷乃至八圣道支離故，一切智、道相智、一切相智離。 
　　“諸天子，四念住離故，一切陀羅尼門、三摩地門離；四正斷乃至八圣道支離故，一切陀羅尼門、三摩地門離。 
　　“諸天子，四念住離故，預流、一來、不還、阿羅漢果離；四正斷乃至八圣道支離故，預流、一來、不還、阿羅漢果離。 
　　“諸天子，四念住離故，獨覺菩提離；四正斷乃至八圣道支離故，獨覺菩提離。 
　　“諸天子，四念住離故，一切菩薩摩訶薩行離；四正斷乃至八圣道支離故，一切菩薩摩訶薩行離。 
　　“諸天子，四念住離故，諸佛無上正等菩提離；四正斷乃至八圣道支離故，諸佛無上正等菩提離。 
　　“諸天子，四念住離故，一切智智離；四正斷乃至八圣道支離故，一切智智離。 
　　“復次，諸天子，空解脫門離故，布施、凈戒、安忍、精進、靜慮、般若波羅蜜多離；無相、無愿解脫門離故，布施、凈戒、安忍、精進、靜慮、般若波羅蜜多離。 
　　“諸天子，空解脫門離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；無相、無愿解脫門離故，內空乃至無性自性空離。 
　　“諸天子，空解脫門離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；無相、無愿解脫門離故，真如乃至不思議界離。 
　　“諸天子，空解脫門離故，苦、集、滅、道圣諦離；無相、無愿解脫門離故，苦、集、滅、道圣諦離。 
　　“諸天子，空解脫門離故，四靜慮、四無量、四無色定離；無相、無愿解脫門離故，四靜慮、四無量、四無色定離。 
　　“諸天子，空解脫門離故，八解脫、八勝處、九次第定、十遍處離；無相、無愿解脫門離故，八解脫、八勝處、九次第定、十遍處離。 
　　“諸天子，空解脫門離故，四念住、四正斷、四神足、五根、五力、七等覺支、八圣道支離；無相、無愿解脫門離故，四念住乃至八圣道支離。 
　　“諸天子，空解脫門離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；無相、無愿解脫門離故，極喜地乃至法云地離。 
　　“諸天子，空解脫門離故，五眼、六神通離；無相、無愿解脫門離故，五眼、六神通離。 
　　“諸天子，空解脫門離故，佛十力、四無所畏、四無礙解、大慈、大悲、大喜、大舍、十八佛不共法離；無相、無愿解脫門離故，佛十力乃至十八佛不共法離。 
　　“諸天子，空解脫門離故，無忘失法、恒住舍性離；無相、無愿解脫門離故，無忘失法、恒住舍性離。 
　　“諸天子，空解脫門離故，一切智、道相智、一切相智離；無相、無愿解脫門離故，一切智、道相智、一切相智離。 
　　“諸天子，空解脫門離故，一切陀羅尼門、三摩地門離；無相、無愿解脫門離故，一切陀羅尼門、三摩地門離。 
　　“諸天子，空解脫門離故，預流、一來、不還、阿羅漢果離；無相、無愿解脫門離故，預流、一來、不還、阿羅漢果離。 
　　“諸天子，空解脫門離故，獨覺菩提離；無相、無愿解脫門離故，獨覺菩提離。 
　　“諸天子，空解脫門離故，一切菩薩摩訶薩行離；無相、無愿解脫門離故，一切菩薩摩訶薩行離。 
　　“諸天子，空解脫門離故，諸佛無上正等菩提離；無相、無愿解脫門離故，諸佛無上正等菩提離。 
　　“諸天子，空解脫門離故，一切智智離；無相、無愿解脫門離故，一切智智離。 
大般若波羅蜜多經卷第三百四十五 初分堅等贊品第五十七之四  
　　“復次，諸天子，極喜地離故，布施、凈戒、安忍、精進、靜慮、般若波羅蜜多離；離垢地、發光地、焰慧地、極難勝地、現前地、遠行地、不動地、善慧地、法云地離故，布施、凈戒、安忍、精進、靜慮、般若波羅蜜多離。 
　　“諸天子，極喜地離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；離垢地乃至法云地離故，內空乃至無性自性空離。 
　　“諸天子，極喜地離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；離垢地乃至法云地離故，真如乃至不思議界離。 
　　“諸天子，極喜地離故，苦、集、滅、道圣諦離；離垢地乃至法云地離故，苦、集、滅、道圣諦離。 
　　“諸天子，極喜地離故，四靜慮、四無量、四無色定離；離垢地乃至法云地離故，四靜慮、四無量、四無色定離。 
　　“諸天子，極喜地離故，八解脫、八勝處、九次第定、十遍處離；離垢地乃至法云地離故，八解脫、八勝處、九次第定、十遍處離。 
　　“諸天子，極喜地離故，四念住、四正斷、四神足、五根、五力、七等覺支、八圣道支離；離垢地乃至法云地離故，四念住乃至八圣道支離。 
　　“諸天子，極喜地離故，空、無相、無愿解脫門離；離垢地乃至法云地離故，空、無相、無愿解脫門離。 
　　“諸天子，極喜地離故，五眼、六神通離；離垢地乃至法云地離故，五眼、六神通離。 
　　“諸天子，極喜地離故，佛十力、四無所畏、四無礙解、大慈、大悲、大喜、大舍、十八佛不共法離；離垢地乃至法云地離故，佛十力乃至十八佛不共法離。 
　　“諸天子，極喜地離故，無忘失法、恒住舍性離；離垢地乃至法云地離故，無忘失法、恒住舍性離。 
　　“諸天子，極喜地離故，一切智、道相智、一切相智離；離垢地乃至法云地離故，一切智、道相智、一切相智離。 
　　“諸天子，極喜地離故，一切陀羅尼門、三摩地門離；離垢地乃至法云地離故，一切陀羅尼門、三摩地門離。 
　　“諸天子，極喜地離故，預流、一來、不還、阿羅漢果離；離垢地乃至法云地離故，預流、一來、不還、阿羅漢果離。 
　　“諸天子，極喜地離故，獨覺菩提離；離垢地乃至法云地離故，獨覺菩提離。 
　　“諸天子，極喜地離故，一切菩薩摩訶薩行離；離垢地乃至法云地離故，一切菩薩摩訶薩行離。 
　　“諸天子，極喜地離故，諸佛無上正等菩提離；離垢地乃至法云地離故，諸佛無上正等菩提離。 
　　“諸天子，極喜地離故，一切智智離；離垢地乃至法云地離故，一切智智離。 
　　“復次，諸天子，五眼離故，布施、凈戒、安忍、精進、靜慮、般若波羅蜜多離；六神通離故，布施、凈戒、安忍、精進、靜慮、般若波羅蜜多離。 
　　“諸天子，五眼離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；六神通離故，內空乃至無性自性空離。 
　　“諸天子，五眼離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；六神通離故，真如乃至不思議界離。 
　　“諸天子，五眼離故，苦、集、滅、道圣諦離；六神通離故，苦、集、滅、道圣諦離。 
　　“諸天子，五眼離故，四靜慮、四無量、四無色定離；六神通離故，四靜慮、四無量、四無色定離。 
　　“諸天子，五眼離故，八解脫、八勝處、九次第定、十遍處離；六神通離故，八解脫、八勝處、九次第定、十遍處離。 
　　“諸天子，五眼離故，四念住、四正斷、四神足、五根、五力、七等覺支、八圣道支離；六神通離故，四念住乃至八圣道支離。 
　　“諸天子，五眼離故，空、無相、無愿解脫門離；六神通離故，空、無相、無愿解脫門離。 
　　“諸天子，五眼離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；六神通離故，極喜地乃至法云地離。 
　　“諸天子，五眼離故，佛十力、四無所畏、四無礙解、大慈、大悲、大喜、大舍、十八佛不共法離；六神通離故，佛十力乃至十八佛不共法離。 
　　“諸天子，五眼離故，無忘失法、恒住舍性離；六神通離故，無忘失法、恒住舍性離。 
　　“諸天子，五眼離故，一切智、道相智、一切相智離；六神通離故，一切智、道相智、一切相智離。 
　　“諸天子，五眼離故，一切陀羅尼門、三摩地門離；六神通離故，一切陀羅尼門、三摩地門離。 
　　“諸天子，五眼離故，預流、一來、不還、阿羅漢果離；六神通離故，預流、一來、不還、阿羅漢果離。 
　　“諸天子，五眼離故，獨覺菩提離；六神通離故，獨覺菩提離。 
　　“諸天子，五眼離故，一切菩薩摩訶薩行離；六神通離故，一切菩薩摩訶薩行離。 
　　“諸天子，五眼離故，諸佛無上正等菩提離；六神通離故，諸佛無上正等菩提離。 
　　“諸天子，五眼離故，一切智智離；六神通離故，一切智智離。 
　　“復次，諸天子，佛十力離故，布施、凈戒、安忍、精進、靜慮、般若波羅蜜多離；四無所畏、四無礙解、大慈、大悲、大喜、大舍、十八佛不共法離故，布施、凈戒、安忍、精進、靜慮、般若波羅蜜多離。 
　　“諸天子，佛十力離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；四無所畏乃至十八佛不共法離故，內空乃至無性自性空離。 
　　“諸天子，佛十力離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；四無所畏乃至十八佛不共法離故，真如乃至不思議界離。 
　　“諸天子，佛十力離故，苦、集、滅、道圣諦離；四無所畏乃至十八佛不共法離故，苦、集、滅、道圣諦離。 
　　“諸天子，佛十力離故，四靜慮、四無量、四無色定離；四無所畏乃至十八佛不共法離故，四靜慮、四無量、四無色定離。 
　　“諸天子，佛十力離故，八解脫、八勝處、九次第定、十遍處離；四無所畏乃至十八佛不共法離故，八解脫、八勝處、九次第定、十遍處離。 
　　“諸天子，佛十力離故，四念住、四正斷、四神足、五根、五力、七等覺支、八圣道支離；四無所畏乃至十八佛不共法離故，四念住乃至八圣道支離。 
　　“諸天子，佛十力離故，空、無相、無愿解脫門離；四無所畏乃至十八佛不共法離故，空、無相、無愿解脫門離。 
　　“諸天子，佛十力離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；四無所畏乃至十八佛不共法離故，極喜地乃至法云地離。 
　　“諸天子，佛十力離故，五眼、六神通離；四無所畏乃至十八佛不共法離故，五眼、六神通離。 
　　“諸天子，佛十力離故，無忘失法、恒住舍性離；四無所畏乃至十八佛不共法離故，無忘失法、恒住舍性離。 
　　“諸天子，佛十力離故，一切智、道相智、一切相智離；四無所畏乃至十八佛不共法離故，一切智、道相智、一切相智離。 
　　“諸天子，佛十力離故，一切陀羅尼門、三摩地門離；四無所畏乃至十八佛不共法離故，一切陀羅尼門、三摩地門離。 
　　“諸天子，佛十力離故，預流、一來、不還、阿羅漢果離；四無所畏乃至十八佛不共法離故，預流、一來、不還、阿羅漢果離。 
　　“諸天子，佛十力離故，獨覺菩提離；四無所畏乃至十八佛不共法離故，獨覺菩提離。 
　　“諸天子，佛十力離故，一切菩薩摩訶薩行離；四無所畏乃至十八佛不共法離故，一切菩薩摩訶薩行離。 
　　“諸天子，佛十力離故，諸佛無上正等菩提離；四無所畏乃至十八佛不共法離故，諸佛無上正等菩提離。 
　　“諸天子，佛十力離故，一切智智離；四無所畏乃至十八佛不共法離故，一切智智離。 
　　“復次，諸天子，無忘失法離故，布施、凈戒、安忍、精進、靜慮、般若波羅蜜多離；恒住舍性離故，布施、凈戒、安忍、精進、靜慮、般若波羅蜜多離。 
　　“諸天子，無忘失法離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；恒住舍性離故，內空乃至無性自性空離。 
　　“諸天子，無忘失法離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；恒住舍性離故，真如乃至不思議界離。 
　　“諸天子，無忘失法離故，苦、集、滅、道圣諦離；恒住舍性離故，苦、集、滅、道圣諦離。 
　　“諸天子，無忘失法離故，四靜慮、四無量、四無色定離；恒住舍性離故，四靜慮、四無量、四無色定離。 
　　“諸天子，無忘失法離故，八解脫、八勝處、九次第定、十遍處離；恒住舍性離故，八解脫、八勝處、九次第定、十遍處離。 
　　“諸天子，無忘失法離故，四念住、四正斷、四神足、五根、五力、七等覺支、八圣道支離；恒住舍性離故，四念住乃至八圣道支離。 
　　“諸天子，無忘失法離故，空、無相、無愿解脫門離；恒住舍性離故，空、無相、無愿解脫門離。 
　　“諸天子，無忘失法離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；恒住舍性離故，極喜地乃至法云地離。 
　　“諸天子，無忘失法離故，五眼、六神通離；恒住舍性離故，五眼、六神通離。 
　　“諸天子，無忘失法離故，佛十力、四無所畏、四無礙解、大慈、大悲、大喜、大舍、十八佛不共法離；恒住舍性離故，佛十力乃至十八佛不共法離。 
　　“諸天子，無忘失法離故，一切智、道相智、一切相智離；恒住舍性離故，一切智、道相智、一切相智離。 
　　“諸天子，無忘失法離故，一切陀羅尼門、三摩地門離；恒住舍性離故，一切陀羅尼門、三摩地門離。 
　　“諸天子，無忘失法離故，預流、一來、不還、阿羅漢果離；恒住舍性離故，預流、一來、不還、阿羅漢果離。 
　　“諸天子，無忘失法離故，獨覺菩提離；恒住舍性離故，獨覺菩提離。 
　　“諸天子，無忘失法離故，一切菩薩摩訶薩行離；恒住舍性離故，一切菩薩摩訶薩行離。 
　　“諸天子，無忘失法離故，諸佛無上正等菩提離；恒住舍性離故，諸佛無上正等菩提離。 
　　“諸天子，無忘失法離故，一切智智離；恒住舍性離故，一切智智離。 
　　“復次，諸天子，一切智離故，布施、凈戒、安忍、精進、靜慮、般若波羅蜜多離；道相智、一切相智離故，布施、凈戒、安忍、精進、靜慮、般若波羅蜜多離。 
　　“諸天子，一切智離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；道相智、一切相智離故，內空乃至無性自性空離。 
　　“諸天子，一切智離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；道相智、一切相智離故，真如乃至不思議界離。 
　　“諸天子，一切智離故，苦、集、滅、道圣諦離；道相智、一切相智離故，苦、集、滅、道圣諦離。 
　　“諸天子，一切智離故，四靜慮、四無量、四無色定離；道相智、一切相智離故，四靜慮、四無量、四無色定離。 
　　“諸天子，一切智離故，八解脫、八勝處、九次第定、十遍處離；道相智、一切相智離故，八解脫、八勝處、九次第定、十遍處離。 
　　“諸天子，一切智離故，四念住、四正斷、四神足、五根、五力、七等覺支、八圣道支離；道相智、一切相智離故，四念住乃至八圣道支離。 
　　“諸天子，一切智離故，空、無相、無愿解脫門離；道相智、一切相智離故，空、無相、無愿解脫門離。 
　　“諸天子，一切智離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；道相智、一切相智離故，極喜地乃至法云地離。 
　　“諸天子，一切智離故，五眼、六神通離；道相智、一切相智離故，五眼、六神通離。 
　　“諸天子，一切智離故，佛十力、四無所畏、四無礙解、大慈、大悲、大喜、大舍、十八佛不共法離；道相智、一切相智離故，佛十力乃至十八佛不共法離。 
　　“諸天子，一切智離故，無忘失法、恒住舍性離；道相智、一切相智離故，無忘失法、恒住舍性離。 
　　“諸天子，一切智離故，一切陀羅尼門、三摩地門離；道相智、一切相智離故，一切陀羅尼門、三摩地門離。 
　　“諸天子，一切智離故，預流、一來、不還、阿羅漢果離；道相智、一切相智離故，預流、一來、不還、阿羅漢果離。 
　　“諸天子，一切智離故，獨覺菩提離；道相智、一切相智離故，獨覺菩提離。 
　　“諸天子，一切智離故，一切菩薩摩訶薩行離；道相智、一切相智離故，一切菩薩摩訶薩行離。 
　　“諸天子，一切智離故，諸佛無上正等菩提離；道相智、一切相智離故，諸佛無上正等菩提離。 
　　“諸天子，一切智離故，一切智智離；道相智、一切相智離故，一切智智離。 
　　“復次，諸天子，一切陀羅尼門離故，布施、凈戒、安忍、精進、靜慮、般若波羅蜜多離；一切三摩地門離故，布施、凈戒、安忍、精進、靜慮、般若波羅蜜多離。 
　　“諸天子，一切陀羅尼門離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；一切三摩地門離故，內空乃至無性自性空離。 
　　“諸天子，一切陀羅尼門離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；一切三摩地門離故，真如乃至不思議界離。 
　　“諸天子，一切陀羅尼門離故，苦、集、滅、道圣諦離；一切三摩地門離故，苦、集、滅、道圣諦離。 
　　“諸天子，一切陀羅尼門離故，四靜慮、四無量、四無色定離；一切三摩地門離故，四靜慮、四無量、四無色定離。 
　　“諸天子，一切陀羅尼門離故，八解脫、八勝處、九次第定、十遍處離；一切三摩地門離故，八解脫、八勝處、九次第定、十遍處離。 
　　“諸天子，一切陀羅尼門離故，四念住、四正斷、四神足、五根、五力、七等覺支、八圣道支離；一切三摩地門離故，四念住乃至八圣道支離。 
　　“諸天子，一切陀羅尼門離故，空、無相、無愿解脫門離；一切三摩地門離故，空、無相、無愿解脫門離。 
　　“諸天子，一切陀羅尼門離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；一切三摩地門離故，極喜地乃至法云地離。 
　　“諸天子，一切陀羅尼門離故，五眼、六神通離；一切三摩地門離故，五眼、六神通離。 
　　“諸天子，一切陀羅尼門離故，佛十力、四無所畏、四無礙解、大慈、大悲、大喜、大舍、十八佛不共法離；一切三摩地門離故，佛十力乃至十八佛不共法離。 
　　“諸天子，一切陀羅尼門離故，無忘失法、恒住舍性離；一切三摩地門離故，無忘失法、恒住舍性離。 
　　“諸天子，一切陀羅尼門離故，一切智、道相智、一切相智離；一切三摩地門離故，一切智、道相智、一切相智離。 
　　“諸天子，一切陀羅尼門離故，預流、一來、不還、阿羅漢果離；一切三摩地門離故，預流、一來、不還、阿羅漢果離。 
　　“諸天子，一切陀羅尼門離故，獨覺菩提離；一切三摩地門離故，獨覺菩提離。 
　　“諸天子，一切陀羅尼門離故，一切菩薩摩訶薩行離；一切三摩地門離故，一切菩薩摩訶薩行離。 
　　“諸天子，一切陀羅尼門離故，諸佛無上正等菩提離；一切三摩地門離故，諸佛無上正等菩提離。 
　　“諸天子，一切陀羅尼門離故，一切智智離；一切三摩地門離故，一切智智離。 
　　“復次，諸天子，預流果離故，布施、凈戒、安忍、精進、靜慮、般若波羅蜜多離；一來、不還、阿羅漢果離故，布施、凈戒、安忍、精進、靜慮、般若波羅蜜多離。 
　　“諸天子，預流果離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離；一來、不還、阿羅漢果離故，內空乃至無性自性空離。 
　　“諸天子，預流果離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離；一來、不還、阿羅漢果離故，真如乃至不思議界離。 
　　“諸天子，預流果離故，苦、集、滅、道圣諦離；一來、不還、阿羅漢果離故，苦、集、滅、道圣諦離。 
　　“諸天子，預流果離故，四靜慮、四無量、四無色定離；一來、不還、阿羅漢果離故，四靜慮、四無量、四無色定離。 
　　“諸天子，預流果離故，八解脫、八勝處、九次第定、十遍處離；一來、不還、阿羅漢果離故，八解脫、八勝處、九次第定、十遍處離。 
　　“諸天子，預流果離故，四念住、四正斷、四神足、五根、五力、七等覺支、八圣道支離；一來、不還、阿羅漢果離故，四念住乃至八圣道支離。 
　　“諸天子，預流果離故，空、無相、無愿解脫門離；一來、不還、阿羅漢果離故，空、無相、無愿解脫門離。 
　　“諸天子，預流果離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離；一來、不還、阿羅漢果離故，極喜地乃至法云地離。 
　　“諸天子，預流果離故，五眼、六神通離；一來、不還、阿羅漢果離故，五眼、六神通離。 
　　“諸天子，預流果離故，佛十力、四無所畏、四無礙解、大慈、大悲、大喜、大舍、十八佛不共法離；一來、不還、阿羅漢果離故，佛十力乃至十八佛不共法離。 
　　“諸天子，預流果離故，無忘失法、恒住舍性離；一來、不還、阿羅漢果離故，無忘失法、恒住舍性離。 
　　“諸天子，預流果離故，一切智、道相智、一切相智離；一來、不還、阿羅漢果離故，一切智、道相智、一切相智離。 
　　“諸天子，預流果離故，一切陀羅尼門、三摩地門離；一來、不還、阿羅漢果離故，一切陀羅尼門、三摩地門離。 
　　“諸天子，預流果離故，獨覺菩提離；一來、不還、阿羅漢果離故，獨覺菩提離。 
　　“諸天子，預流果離故，一切菩薩摩訶薩行離；一來、不還、阿羅漢果離故，一切菩薩摩訶薩行離。 
　　“諸天子，預流果離故，諸佛無上正等菩提離；一來、不還、阿羅漢果離故，諸佛無上正等菩提離。 
　　“諸天子，預流果離故，一切智智離；一來、不還、阿羅漢果離故，一切智智離。 
　　“復次，諸天子，獨覺菩提離故，布施、凈戒、安忍、精進、靜慮、般若波羅蜜多離。 
　　“諸天子，獨覺菩提離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離。 
　　“諸天子，獨覺菩提離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離。 
　　“諸天子，獨覺菩提離故，苦、集、滅、道圣諦離。 
　　“諸天子，獨覺菩提離故，四靜慮、四無量、四無色定離。 
　　“諸天子，獨覺菩提離故，八解脫、八勝處、九次第定、十遍處離。 
　　“諸天子，獨覺菩提離故，四念住、四正斷、四神足、五根、五力、七等覺支、八圣道支離。 
　　“諸天子，獨覺菩提離故，空、無相、無愿解脫門離。 
　　“諸天子，獨覺菩提離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離。 
　　“諸天子，獨覺菩提離故，五眼、六神通離。 
　　“諸天子，獨覺菩提離故，佛十力、四無所畏、四無礙解、大慈、大悲、大喜、大舍、十八佛不共法離。 
　　“諸天子，獨覺菩提離故，無忘失法、恒住舍性離。 
　　“諸天子，獨覺菩提離故，一切智、道相智、一切相智離。 
　　“諸天子，獨覺菩提離故，一切陀羅尼門、三摩地門離。 
　　“諸天子，獨覺菩提離故，預流、一來、不還、阿羅漢果離。 
　　“諸天子，獨覺菩提離故，一切菩薩摩訶薩行離。 
　　“諸天子，獨覺菩提離故，諸佛無上正等菩提離。 
　　“諸天子，獨覺菩提離故，一切智智離。 
　　“復次，諸天子，一切菩薩摩訶薩行離故，布施、凈戒、安忍、精進、靜慮、般若波羅蜜多離。 
　　“諸天子，一切菩薩摩訶薩行離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離。 
　　“諸天子，一切菩薩摩訶薩行離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離。 
　　“諸天子，一切菩薩摩訶薩行離故，苦、集、滅、道圣諦離。 
　　“諸天子，一切菩薩摩訶薩行離故，四靜慮、四無量、四無色定離。 
　　“諸天子，一切菩薩摩訶薩行離故，八解脫、八勝處、九次第定、十遍處離。 
　　“諸天子，一切菩薩摩訶薩行離故，四念住、四正斷、四神足、五根、五力、七等覺支、八圣道支離。 
　　“諸天子，一切菩薩摩訶薩行離故，空、無相、無愿解脫門離。 
　　“諸天子，一切菩薩摩訶薩行離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離。 
　　“諸天子，一切菩薩摩訶薩行離故，五眼、六神通離。 
　　“諸天子，一切菩薩摩訶薩行離故，佛十力、四無所畏、四無礙解、大慈、大悲、大喜、大舍、十八佛不共法離。 
　　“諸天子，一切菩薩摩訶薩行離故，無忘失法、恒住舍性離。 
　　“諸天子，一切菩薩摩訶薩行離故，一切智、道相智、一切相智離。 
　　“諸天子，一切菩薩摩訶薩行離故，一切陀羅尼門、三摩地門離。 
　　“諸天子，一切菩薩摩訶薩行離故，預流、一來、不還、阿羅漢果離。 
　　“諸天子，一切菩薩摩訶薩行離故，獨覺菩提離。 
　　“諸天子，一切菩薩摩訶薩行離故，諸佛無上正等菩提離。 
　　“諸天子，一切菩薩摩訶薩行離故，一切智智離。 
　　“復次，諸天子，諸佛無上正等菩提離故，布施、凈戒、安忍、精進、靜慮、般若波羅蜜多離。 
　　“諸天子，諸佛無上正等菩提離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離。 
　　“諸天子，諸佛無上正等菩提離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離。 
　　“諸天子，諸佛無上正等菩提離故，苦、集、滅、道圣諦離。 
　　“諸天子，諸佛無上正等菩提離故，四靜慮、四無量、四無色定離。 
　　“諸天子，諸佛無上正等菩提離故，八解脫、八勝處、九次第定、十遍處離。 
　　“諸天子，諸佛無上正等菩提離故，四念住、四正斷、四神足、五根、五力、七等覺支、八圣道支離。 
　　“諸天子，諸佛無上正等菩提離故，空、無相、無愿解脫門離。 
　　“諸天子，諸佛無上正等菩提離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離。 
　　“諸天子，諸佛無上正等菩提離故，五眼、六神通離。 
　　“諸天子，諸佛無上正等菩提離故，佛十力、四無所畏、四無礙解、大慈、大悲、大喜、大舍、十八佛不共法離。 
　　“諸天子，諸佛無上正等菩提離故，無忘失法、恒住舍性離。 
　　“諸天子，諸佛無上正等菩提離故，一切智、道相智、一切相智離。 
　　“諸天子，諸佛無上正等菩提離故，一切陀羅尼門、三摩地門離。 
　　“諸天子，諸佛無上正等菩提離故，預流、一來、不還、阿羅漢果離。 
　　“諸天子，諸佛無上正等菩提離故，獨覺菩提離。 
　　“諸天子，諸佛無上正等菩提離故，一切菩薩摩訶薩行離。 
　　“諸天子，諸佛無上正等菩提離故，一切智智離。 
　　“復次，諸天子，一切智智離故，布施、凈戒、安忍、精進、靜慮、般若波羅蜜多離。 
　　“諸天子，一切智智離故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離。 
　　“諸天子，一切智智離故，真如、法界、法性、不虛妄性、不變異性、平等性、離生性、法定、法住、實際、虛空界、不思議界離。 
　　“諸天子，一切智智離故，苦、集、滅、道圣諦離。 
　　“諸天子，一切智智離故，四靜慮、四無量、四無色定離。 
　　“諸天子，一切智智離故，八解脫、八勝處、九次第定、十遍處離。 
　　“諸天子，一切智智離故，四念住、四正斷、四神足、五根、五力、七等覺支、八圣道支離。 
　　“諸天子，一切智智離故，空、無相、無愿解脫門離。 
　　“諸天子，一切智智離故，極喜地、離垢地、發光地、焰慧地、極難勝地、現前地、遠行地、不動地、善慧地、法云地離。 
　　“諸天子，一切智智離故，五眼、六神通離。 
　　“諸天子，一切智智離故，佛十力、四無所畏、四無礙解、大慈、大悲、大喜、大舍、十八佛不共法離。 
　　“諸天子，一切智智離故，無忘失法、恒住舍性離。 
　　“諸天子，一切智智離故，一切智、道相智、一切相智離。 
　　“諸天子，一切智智離故，一切陀羅尼門、三摩地門離。 
　　“諸天子，一切智智離故，預流、一來、不還、阿羅漢果離。 
　　“諸天子，一切智智離故，獨覺菩提離。 
　　“諸天子，一切智智離故，一切菩薩摩訶薩行離。 
　　“諸天子，一切智智離故，諸佛無上正等菩提離。 
　　“諸天子，若菩薩摩訶薩聞說諸法無不遠離，心不沉沒，不驚、不怖，亦不憂悔，當知是菩薩摩訶薩行深般若波羅蜜多。”  
大般若波羅蜜多經卷第三百四十六 初分堅等贊品第五十七之五  
　　爾時，佛告具壽善現言：“善現，何因緣故，諸菩薩摩訶薩于深般若波羅蜜多心不沉沒？” 
　　具壽善現白佛言：“世尊，以一切法皆非有故，諸菩薩摩訶薩于深般若波羅蜜多心不沉沒。 
　　“世尊，以一切法皆遠離故，諸菩薩摩訶薩于深般若波羅蜜多心不沉沒。 
　　“世尊，以一切法皆寂靜故，諸菩薩摩訶薩于深般若波羅蜜多心不沉沒。 
　　“世尊，以一切法無所有故，諸菩薩摩訶薩于深般若波羅蜜多心不沉沒。 
　　“世尊，以一切法無生滅故，諸菩薩摩訶薩于深般若波羅蜜多心不沉沒。 
　　“世尊，由如是等種種因緣，諸菩薩摩訶薩于深般若波羅蜜多心不沉沒。何以故？世尊，諸菩薩摩訶薩于一切法，若能沉沒、若所沉沒、若沉沒時、若沉沒處、若沉沒者由此沉沒皆不可得，以一切法不可得故。 
　　“世尊，若菩薩摩訶薩聞說是事，心不沉沒，不驚、不怖，亦不憂悔，當知是菩薩摩訶薩行深般若波羅蜜多。所以者何？是菩薩摩訶薩觀一切法皆不可得、不可施設，是能沉沒、是所沉沒、是沉沒時、是沉沒處、是沉沒者由此沉沒。由是因緣，諸菩薩摩訶薩聞如是事，心不沉沒，不驚、不怖，亦不憂悔。 
　　“世尊，若菩薩摩訶薩能如是行甚深般若波羅蜜多，諸天帝釋、大梵天王、諸世界主常所禮敬。” 
　　佛告善現：“若菩薩摩訶薩能如是行甚深般若波羅蜜多，非但常為諸天帝釋、大梵天王、諸世界主之所禮敬，是菩薩摩訶薩亦為過此極光凈天、若遍凈天、若廣果天、若凈居天及余天眾常所禮敬。 
　　“善現，是菩薩摩訶薩能如是行甚深般若波羅蜜多，亦為十方無量無數無邊世界一切如來、應、正等覺常所護念。 
　　“善現，是菩薩摩訶薩能如是行甚深般若波羅蜜多，則令般若波羅蜜多速得圓滿，亦令靜慮、精進、安忍、凈戒、布施波羅蜜多速得圓滿。 
　　“善現，是菩薩摩訶薩能如是行甚深般若波羅蜜多，則令內空速得圓滿，亦令外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空速得圓滿。 
　　“善現，是菩薩摩訶薩能如是行甚深般若波羅蜜多，則令真如速得圓滿，亦令法界、法性、不虛妄性、不變異性、平等性、離生性、法定、法住、實際、虛空界、不思議界速得圓滿。 
　　“善現，是菩薩摩訶薩能如是行甚深般若波羅蜜多，則令苦圣諦速得圓滿，亦令集、滅、道圣諦速得圓滿。 
　　“善現，是菩薩摩訶薩能如是行甚深般若波羅蜜多，則令四靜慮速得圓滿，亦令四無量、四無色定速得圓滿。 
　　“善現，是菩薩摩訶薩能如是行甚深般若波羅蜜多，則令八解脫速得圓滿，亦令八勝處、九次第定、十遍處速得圓滿。 
　　“善現，是菩薩摩訶薩能如是行甚深般若波羅蜜多，則令四念住速得圓滿，亦令四正斷、四神足、五根、五力、七等覺支、八圣道支速得圓滿。 
　　“善現，是菩薩摩訶薩能如是行甚深般若波羅蜜多，則令空解脫門速得圓滿，亦令無相、無愿解脫門速得圓滿。 
　　“善現，是菩薩摩訶薩能如是行甚深般若波羅蜜多，則令極喜地速得圓滿，亦令離垢地、發光地、焰慧地、極難勝地、現前地、遠行地、不動地、善慧地、法云地速得圓滿。 
　　“善現，是菩薩摩訶薩能如是行甚深般若波羅蜜多，則令五眼速得圓滿，亦令六神通速得圓滿。 
　　“善現，是菩薩摩訶薩能如是行甚深般若波羅蜜多，則令佛十力速得圓滿，亦令四無所畏、四無礙解、大慈、大悲、大喜、大舍、十八佛不共法速得圓滿。 
　　“善現，是菩薩摩訶薩能如是行甚深般若波羅蜜多，則令無忘失法速得圓滿，亦令恒住舍性速得圓滿。 
　　“善現，是菩薩摩訶薩能如是行甚深般若波羅蜜多，則令一切智速得圓滿，亦令道相智、一切相智速得圓滿。 
　　“善現，是菩薩摩訶薩能如是行甚深般若波羅蜜多，則令一切陀羅尼門速得圓滿，亦令一切三摩地門速得圓滿。 
　　“善現，是菩薩摩訶薩能如是行甚深般若波羅蜜多，則令一切菩薩摩訶薩行速得圓滿。 
　　“善現，是菩薩摩訶薩能如是行甚深般若波羅蜜多，則令諸佛無上正等菩提速得圓滿。 
　　“善現，是菩薩摩訶薩能如是行甚深般若波羅蜜多，則令一切智智速得圓滿。 
　　“復次，善現，若菩薩摩訶薩能如是行甚深般若波羅蜜多，常為諸佛之所護念，速能圓滿一切功德，是菩薩摩訶薩當知行佛所應行處，速證無上正等菩提。 
　　“善現當知，是菩薩摩訶薩其心堅固，假使十方殑伽沙等世界有情皆變為魔，是一一魔各復化作如是數魔，是諸惡魔皆有無量無邊神力，如是諸魔不能留難是菩薩摩訶薩，令不能行甚深般若波羅蜜多，亦令不證所求無上正等菩提。 
　　“復次，善現，若菩薩摩訶薩成就二法，一切惡魔不能沮壞，令不能行甚深般若波羅蜜多，亦令不證所求無上正等菩提。何等為二？一、觀諸法皆畢竟空；二、不棄舍一切有情。 
　　“復次，善現，若菩薩摩訶薩成就二法，一切惡魔不能沮壞，令不能行甚深般若波羅蜜多，亦令不證所求無上正等菩提。何等為二？一、如所言皆悉能作；二、為諸佛常所護念。 
　　“復次，善現，若菩薩摩訶薩能如是行甚深般若波羅蜜多，諸天子等常來禮敬，親近供養，請問勸發，言：‘善男子，汝欲疾證所求無上正等菩提，當勤住空、無相、無愿。何以故？善男子，若勤住空、無相、無愿，無依怙者當作依怙，無歸依者當作歸依，無救護者當作救護，無投趣者當作投趣，無洲渚者當作洲渚，無室宅者當作室宅，為暗瞑者當作光明，為盲瞽者當作眼目。何以故？善男子，如是住空、無相、無愿即為安住甚深般若波羅蜜多，若能安住甚深般若波羅蜜多，則能疾證所求無上正等菩提。’ 
　　“復次，善現，若菩薩摩訶薩能如是住甚深般若波羅蜜多，則為十方無量、無數、無邊世界現在諸佛處大眾中，自然歡喜稱揚贊嘆是菩薩摩訶薩名字、種姓及諸功德，所謂安住甚深般若波羅蜜多殊勝功德。 
　　“善現當知，如我今者為眾宣說甚深般若波羅蜜多，于大眾前自然歡喜稱揚贊嘆寶幢菩薩、尸棄菩薩摩訶薩等，及現在住不動佛所凈修梵行，住深般若波羅蜜多諸菩薩摩訶薩名字、種姓及諸功德，所謂安住甚深般若波羅蜜多殊勝功德。現在東方無量、無數、無邊世界一切如來、應、正等覺，為眾宣說甚深般若波羅蜜多，于彼亦有諸菩薩摩訶薩凈修梵行，不離般若波羅蜜多。彼諸如來、應、正等覺各于眾前，自然歡喜稱揚贊嘆彼菩薩摩訶薩名字、種姓及諸功德，所謂不離甚深般若波羅蜜多殊勝功德。南西北方四維上下，亦復如是。 
　　“善現當知，有菩薩摩訶薩從初發心修行般若波羅蜜多，漸次圓滿大菩提道，乃至證得一切智智，亦為十方無量、無數、無邊世界現在諸佛說正法時，于大眾前自然歡喜稱揚贊嘆是菩薩摩訶薩名字、種姓及諸功德，所謂修行甚深般若波羅蜜多殊勝功德。所以者何？善現，是菩薩摩訶薩能為難事，不斷佛種，利益安樂一切有情。”  
　　爾時，具壽善現白佛言：“世尊，何等菩薩摩訶薩蒙諸如來、應、正等覺因說正法，于大眾前自然歡喜稱揚贊嘆名字、種姓及諸功德，為退轉位？為不退轉？” 
　　佛告善現：“有菩薩摩訶薩住不退轉位行深般若波羅蜜多，蒙諸如來、應、正等覺因說正法，于大眾前自然歡喜稱揚贊嘆名字、種姓及諸功德。復有菩薩摩訶薩雖未受記而行般若波羅蜜多，亦蒙如來、應、正等覺因說正法，于大眾前自然歡喜稱揚贊嘆名字、種姓及諸功德。” 
　　具壽善現復白佛言：“此所說者是何菩薩？” 
　　佛言：“善現，有菩薩摩訶薩隨不動佛為菩薩時所行而學，已得安住不退轉位，是菩薩摩訶薩蒙諸如來、應、正等覺因說正法，于大眾前自然歡喜稱揚贊嘆名字、種姓及諸功德。復有菩薩摩訶薩隨寶幢菩薩、尸棄菩薩摩訶薩等所行而學，是菩薩摩訶薩雖未受記而行般若波羅蜜多，亦蒙如來、應、正等覺因說正法，于大眾前自然歡喜稱揚贊嘆名字、種姓及諸功德。 
　　“復次，善現，有菩薩摩訶薩行深般若波羅蜜多，于一切法無生性中深生信解，而未證得無生法忍；于深般若波羅蜜多深生信解，亦未證得無生法忍；于一切法畢竟空性深生信解，亦未證得無生法忍；于一切法皆寂靜性深生信解，亦未證得無生法忍；于一切法皆遠離性深生信解，亦未證得無生法忍；于一切法無所有性深生信解，亦未證得無生法忍；于一切法不自在性深生信解，亦未證得無生法忍；于一切法不堅實性深生信解，亦未證得無生法忍。 
　　“善現，如是等菩薩摩訶薩蒙諸如來、應、正等覺因說正法，于大眾前自然歡喜稱揚贊嘆名字、種姓及諸功德。 
　　“善現，若菩薩摩訶薩蒙諸如來、應、正等覺因說正法，于大眾前自然歡喜稱揚贊嘆名字、種姓及諸功德，是菩薩摩訶薩超過聲聞及獨覺地，定證無上正等菩提。 
　　“善現，若菩薩摩訶薩行深般若波羅蜜多，蒙諸如來、應、正等覺因說正法，于大眾前自然歡喜稱揚贊嘆名字、種姓及諸功德，是菩薩摩訶薩定當安住不退轉地，住是地已，必當證得一切智智。 
　　“復次，善現，若菩薩摩訶薩聞說如是甚深般若波羅蜜多，心無疑惑亦不迷悶，但作是念：‘如佛所說甚深般若波羅蜜多，其理必然無有顛倒。’是菩薩摩訶薩由于般若波羅蜜多深生凈信，漸次當于不動佛所及諸菩薩摩訶薩所，廣聞般若波羅蜜多，于其義趣深生信解。既信解已，當得住于不退轉地，住是地已，定當證得一切智智。 
　　“善現，若菩薩摩訶薩但聞如是甚深般若波羅蜜多不生誹謗，尚多獲得殊勝善根，況能信解、受持、讀誦，依真如理系念思惟，安住真如精勤修學！是諸菩薩速當安住不退轉地，疾證無上正等菩提。”  
　　時，具壽善現白佛言：“世尊，諸法實性皆不可得，云何菩薩摩訶薩安住真如精勤修學，速當安住不退轉地，疾證無上正等菩提？” 
　　佛言：“善現，如佛所化安住真如，修諸菩薩摩訶薩行，速當安住不退轉地，疾證無上正等菩提，為諸有情宣說正法；諸菩薩摩訶薩亦復如是，安住真如修諸菩薩摩訶薩行，速當安住不退轉地，疾證無上正等菩提。” 
　　具壽善現復白佛言：“如來所化都無所有，法離真如又不可得，誰住真如修菩薩行，速當安住不退轉地，疾證無上正等菩提，為諸有情宣說正法？世尊，真如尚不可得，何況得有安住真如修菩薩行，速當安住不退轉地，疾證無上正等菩提，為諸有情宣說正法？此若實有，無有是處。” 
　　佛言：“善現，如是，如是，如汝所說，如來所化都無所有，法離真如又不可得，誰住真如修菩薩行，速當安住不退轉地，疾證無上正等菩提，為諸有情宣說正法？善現，真如尚不可得，何況得有安住真如修菩薩行，速當安住不退轉地，疾證無上正等菩提，為諸有情宣說正法？此若實有，無有是處。所以者何？善現，如來出世若不出世，諸法法爾不離真如、法界、法性、不虛妄性、不變異性、平等性、離生性、法定、法住、實際、虛空界、不思議界。善現，決定無有安住真如修菩薩行，速當安住不退轉地，疾證無上正等菩提，為諸有情說正法者。何以故？善現，諸法真如無生無滅，亦無住異少分可得。善現，若法無生無滅，亦無住異少分可得，誰于其中可得安住修諸菩薩摩訶薩行，速當安住不退轉地，疾證無上正等菩提，為諸有情宣說正法？此若實有，無有是處。”  
　　爾時，天帝釋白佛言：“世尊，如是般若波羅蜜多，微妙甚深極難信解，諸菩薩摩訶薩行深般若波羅蜜多，雖知諸法皆不可得，而求無上正等菩提甚為難事。何以故？世尊，決定無有安住真如修諸菩薩摩訶薩行，速當安住不退轉地，疾證無上正等菩提，為諸有情說正法事。諸菩薩摩訶薩行深般若波羅蜜多，觀一切法都無所有，于深法性心不沉沒，不怖、不驚、無疑、無滯，如是等事甚為希有。” 
　　爾時，具壽善現語天帝釋言：“憍尸迦，如汝所說，諸菩薩摩訶薩行深般若波羅蜜多，觀一切法都無所有，于深法性心不沉沒，不怖、不驚、無疑、無滯，如是等事甚希有者。憍尸迦，諸菩薩摩訶薩行深般若波羅蜜多，觀一切法無不皆空，謂觀一切有色法空，無色法亦空；觀一切有見法空，無見法亦空；觀一切有對法空，無對法亦空；觀一切有漏法空，無漏法亦空；觀一切有為法空，無為法亦空；觀一切世間法空，出世間法亦空；觀一切寂靜法空，不寂靜法亦空；觀一切遠離法空，不遠離法亦空；觀一切過去法空，未來、現在法亦空；觀一切善法空，不善、無記法亦空；觀一切欲界法空，色、無色界法亦空；觀一切學法空，無學、非學非無學法亦空；觀一切見所斷法空，修所斷、非所斷法亦空；觀一切有法空，無法、非有非無法亦空。憍尸迦，諸菩薩摩訶薩行深般若波羅蜜多，觀如是等一切法空，諸法空中都無所有，誰沉、誰沒、誰怖、誰驚、誰疑、誰滯？是故，憍尸迦，諸菩薩摩訶薩行深般若波羅蜜多，于深法性心不沉沒，不怖、不驚、無疑、無滯，未為希有。” 
　　時，天帝釋白善現言：“尊者所說一切依空，是故所言常無掛礙。譬如以箭仰射虛空，若近若遠俱無掛礙，尊者所說亦復如是。”  初分囑累品第五十八之一  
　　爾時，天帝釋白佛言：“世尊，我如是說、如是贊、如是記，為順如來、應、正等覺法語、律語，于法隨法無顛倒記不？” 
　　佛言：“憍尸迦，汝如是說、如是贊、如是記，誠順如來、應、正等覺法語、律語，于法隨法無顛倒記。”  
　　時，天帝釋復白佛言：“希有，世尊！大德善現諸有所說，無不皆依空、無相、無愿。 
　　“大德善現諸有所說，無不皆依四念住、四正斷、四神足、五根、五力、七等覺支、八圣道支。 
　　“大德善現諸有所說，無不皆依四靜慮、四無量、四無色定。 
　　“大德善現諸有所說，無不皆依八解脫、八勝處、九次第定、十遍處。 
　　“大德善現諸有所說，無不皆依布施、凈戒、安忍、精進、靜慮、般若波羅蜜多。 
　　“大德善現諸有所說，無不皆依內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。 
　　“大德善現諸有所說，無不皆依真如、法界、法性、不虛妄性、不變異性、平等性、離生性、法定、法住、實際、虛空界、不思議界。 
　　“大德善現諸有所說，無不皆依苦、集、滅、道圣諦。大德善現諸有所說，無不皆依五眼、六神通。 
　　“大德善現諸有所說，無不皆依一切陀羅尼門、一切三摩地門。 
　　“大德善現諸有所說，無不皆依佛十力、四無所畏、四無礙解、大慈、大悲、大喜、大舍、十八佛不共法。 
　　“大德善現諸有所說，無不皆依無忘失法、恒住舍性。 
　　“大德善現諸有所說，無不皆依一切智、道相智、一切相智。 
　　“大德善現諸有所說，無不皆依一切菩薩摩訶薩行。 
　　“大德善現諸有所說，無不皆依諸佛無上正等菩提。” 
　　爾時，佛告天帝釋言：“憍尸迦，具壽善現安住空故，觀布施波羅蜜多尚不可得，況有行布施波羅蜜多者？觀凈戒、安忍、精進、靜慮、般若波羅蜜多尚不可得，況有行凈戒、安忍、精進、靜慮、般若波羅蜜多者？ 
　　“具壽善現安住空故，觀四念住尚不可得，況有修四念住者？觀四正斷、四神足、五根、五力、七等覺支、八圣道支尚不可得，況有修四正斷乃至八圣道支者？ 
　　“具壽善現安住空故，觀四靜慮尚不可得，況有修四靜慮者？觀四無量、四無色定尚不可得，況有修四無量、四無色定者？ 
　　“具壽善現安住空故，觀八解脫尚不可得，況有修八解脫者？觀八勝處、九次第定、十遍處尚不可得，況有修八勝處、九次第定、十遍處者？ 
　　“具壽善現安住空故，觀內空尚不可得，況有證內空者？觀外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空尚不可得，況有證外空乃至無性自性空者？ 
　　“具壽善現安住空故，觀真如尚不可得，況有證真如者？觀法界、法性、不虛妄性、不變異性、平等性、離生性、法定、法住、實際、虛空界、不思議界尚不可得，況有證法界乃至不思議界者？ 
　　“具壽善現安住空故，觀苦圣諦尚不可得，況有證苦圣諦者？觀集、滅、道圣諦尚不可得，況有證集、滅、道圣諦者？ 
　　“具壽善現安住空故，觀空解脫門尚不可得，況有修空解脫門者？觀無相、無愿解脫門尚不可得，況有修無相、無愿解脫門者？ 
　　“具壽善現安住空故，觀五眼尚不可得，況有修五眼者？觀六神通尚不可得，況有修六神通者？ 
　　“具壽善現安住空故，觀一切陀羅尼門尚不可得，況有修一切陀羅尼門者？觀一切三摩地門尚不可得，況有修一切三摩地門者？ 
　　“具壽善現安住空故，觀佛十力尚不可得，況有修佛十力者？觀四無所畏、四無礙解、大慈、大悲、大喜、大舍、十八佛不共法尚不可得，況有修四無所畏乃至十八佛不共法者？ 
　　“具壽善現安住空故，觀無忘失法尚不可得，況有修無忘失法者？觀恒住舍性尚不可得，況有修恒住舍性者？ 
　　“具壽善現安住空故，觀一切智尚不可得，況有修一切智者？觀道相智、一切相智尚不可得，況有修道相智、一切相智者？ 
　　“具壽善現安住空故，觀一切菩薩摩訶薩行尚不可得，況有修一切菩薩摩訶薩行者？ 
　　“具壽善現安住空故，觀諸佛無上正等菩提尚不可得，況有證諸佛無上正等菩提者？ 
　　“具壽善現安住空故，觀諸如來尚不可得，況有轉法輪者？ 
　　“具壽善現安住空故，觀無生滅法尚不可得，況有證無生滅者？ 
　　“具壽善現安住空故，觀三十二相、八十隨好尚不可得，況有具此相好身者？ 
　　“何以故？憍尸迦，具壽善現于一切法，住遠離住、寂靜住、無所得住、空住、無相住、無愿住。憍尸迦，具壽善現于一切法，住如是等無量勝住。 
　　“憍尸迦，善現所住比諸菩薩摩訶薩眾所住般若波羅蜜多最勝行住，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，那庾多分不及一，百那庾多分不及一，千那庾多分不及一，百千那庾多分不及一，百千俱胝那庾多分不及一，數分、計分、算分、喻分乃至鄔波尼殺曇分亦不及一。何以故？憍尸迦，除如來住，是諸菩薩摩訶薩眾所住般若波羅蜜多最勝行住，于諸聲聞、獨覺等住，為最為勝、為長為尊、為妙為微妙、為上為無上。以是故，憍尸迦，若菩薩摩訶薩欲住一切有情上者，當住般若波羅蜜多最勝行住。何以故？憍尸迦，諸菩薩摩訶薩安住般若波羅蜜多最勝行住，超諸聲聞、獨覺等地，證入菩薩正性離生，速能圓滿一切佛法，斷諸煩惱相續習氣，疾證無上正等菩提，得名如來、應、正等覺，成就圓滿一切智智。”  
　　爾時，會中有無量無數三十三天，歡喜踴躍各取天上微妙音花，奉散如來及苾芻眾。于時眾中六千苾芻從座而起，偏覆左肩，右膝著地，向佛合掌。佛神力故，各于掌中微妙音花自然盈滿，是諸苾芻歡喜踴躍得未曾有，各以此花奉散如來、應、正等覺。既散佛已俱發愿言：“我等用斯勝善根力，愿常安住甚深般若波羅蜜多最勝行住，聲聞、獨覺所不能住，速趣無上正等菩提，超諸聲聞及獨覺地。” 
　　爾時，世尊知諸苾芻心行清白，即便微笑如佛常法，于微笑時種種色光從口中出，所謂青黃赤白紅縹等光，遍照此三千大千佛之世界，還繞佛身經三匝已從頂上入。 
　　具壽慶喜即從座起，禮佛合掌白言：“世尊，何因何緣現此微笑？諸佛現笑非無因緣，唯愿如來哀愍為說。” 
　　佛告慶喜：“此發勝愿六千苾芻，于未來世星喻劫中，當得無上正等菩提，皆同一號，名散花如來、應、正等覺、明行圓滿、善逝、世間解、無上丈夫、調御士、天人師、佛、薄伽梵。彼諸如來、應、正等覺，苾芻弟子佛土壽量，皆悉齊等同受千歲。是諸如來、應、正等覺，初生出家及成佛已，隨所在處若晝若夜，常雨五色微妙音花。以是因緣故我微笑。 
　　“慶喜當知，若菩薩摩訶薩欲得安住最勝住者，當學般若波羅蜜多。慶喜當知，若菩薩摩訶薩欲得安住如來住者，當學般若波羅蜜多。 
　　“慶喜當知，若善男子、善女人等精勤修學甚深般若波羅蜜多，是善男子、善女人等先世或從人間沒已還生此處，或從睹史多天上沒來生人間，彼于先世或在人中或復天上，由得廣聞甚深般若波羅蜜多，能于今生精勤修學甚深般若波羅蜜多。慶喜當知，如來現見精勤修學甚深般若波羅蜜多無所愿者，彼人決定是大菩薩。 
　　“復次，慶喜，若善男子、善女人等能于如是甚深般若波羅蜜多，愛樂聽聞、受持、讀誦、究竟通利、如理思惟，為菩薩乘諸善男子、善女人等宣說開示教誡教授，當知彼人是大菩薩，曾于過去親從如來、應、正等覺聞說如是甚深般若波羅蜜多，聞已愛樂、受持、讀誦、究竟通利、如理思惟、廣為他說，故于今生能辦是事。 
　　“慶喜當知，彼善男子、善女人等曾于過去無量佛所多種善根，故于今生能辦是事。彼善男子、善女人等應作是念：‘我先不從聲聞、獨覺聞說如是甚深般若波羅蜜多，定從如來、應、正等覺聞說如是甚深般若波羅蜜多。我先不于聲聞、獨覺種諸善根，定于如來、應、正等覺種諸善根。由是因緣今得聞此甚深般若波羅蜜多，愛樂受持、讀誦、通利、如理思惟、廣為他說，能無厭倦。’ 
　　“慶喜當知，若善男子、善女人等能于如是甚深般若波羅蜜多，愛樂聽聞、受持、讀誦、究竟通利、如理思惟，于義于法于深意趣隨順修行，是善男子、善女人等則為現見我等如來、應、正等覺。 
　　“慶喜當知，若善男子、善女人等聞說如是甚深般若波羅蜜多，深心信受不毀不謗不可沮壞，是善男子、善女人等已曾供養無量諸佛，于諸佛所多種善根，亦為無量善友攝受。 
　　“慶喜當知，若善男子、善女人等能于如來、應、正等覺勝福田所種諸善根，雖定當得或聲聞果、或獨覺果、或如來果而證無上正等菩提，要于如是甚深般若波羅蜜多善解無礙，修行布施波羅蜜多，修行凈戒、安忍、精進、靜慮、般若波羅蜜多，安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，安住真如，安住法界、法性、不虛妄性、不變異性、平等性、離生性、法定、法住、實際、虛空界、不思議界，安住苦圣諦，安住集、滅、道圣諦，修行四念住，修行四正斷、四神足、五根、五力、七等覺支、八圣道支，修行四靜慮，修行四無量、四無色定，修行八解脫，修行八勝處、九次第定、十遍處，修行空解脫門，修行無相、無愿解脫門，修行五眼，修行六神通，修行佛十力，修行四無所畏、四無礙解、大慈、大悲、大喜、大舍、十八佛不共法，修行無忘失法，修行恒住舍性，修行一切陀羅尼門，修行一切三摩地門，修行一切智，修行道相智、一切相智，令得圓滿。 
　　“慶喜當知，若菩薩摩訶薩能于如是甚深般若波羅蜜多善解無礙，修行布施波羅蜜多，修行凈戒、安忍、精進、靜慮、般若波羅蜜多，安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，安住真如，安住法界、法性、不虛妄性、不變異性、平等性、離生性、法定、法住、實際、虛空界、不思議界，安住苦圣諦，安住集、滅、道圣諦，修行四念住，修行四正斷、四神足、五根、五力、七等覺支、八圣道支，修行四靜慮，修行四無量、四無色定，修行八解脫，修行八勝處、九次第定、十遍處，修行空解脫門，修行無相、無愿解脫門，修行五眼，修行六神通，修行佛十力，修行四無所畏、四無礙解、大慈、大悲、大喜、大舍、十八佛不共法，修行無忘失法，修行恒住舍性，修行一切陀羅尼門，修行一切三摩地門，修行一切智，修行道相智、一切相智，令得圓滿。是菩薩摩訶薩不得無上正等菩提，而住聲聞、獨覺地者無有是處。是故菩薩摩訶薩欲證無上正等菩提，應于如是甚深般若波羅蜜多善解無礙，修行布施、凈戒、安忍、精進、靜慮、般若波羅蜜多，乃至修行一切智、道相智、一切相智，令得圓滿。 
　　“是故，慶喜，我以般若波羅蜜多甚深經典付囑于汝，應正受持、讀誦、通利，勿令忘失！ 
　　“慶喜當知，除此般若波羅蜜多甚深經典，受持諸余我所說法，設有忘失其罪猶小；若于般若波羅蜜多甚深經典不善受持，下至一句有忘失者，其罪甚大。 
　　“慶喜當知，若于般若波羅蜜多甚深經典，下至一句能善受持不忘失者，獲福無量；若有于此不善受持，下至一句有忘失者，所獲重罪同前福量。 
　　“是故，慶喜，我以般若波羅蜜多甚深經典殷勤付汝，當正受持、讀誦、通利、如理思惟、廣為他說、分別開示，令受持者究竟解了文義意趣。  
大般若波羅蜜多經卷第三百四十七 初分囑累品第五十八之二  
　　“慶喜當知，若善男子、善女人等，于此般若波羅蜜多甚深經典，受持、讀誦、究竟通利、如理思惟、廣為他說、分別開示、令其易了，則為受持過去、未來、現在諸佛所證無上正等菩提。 
　　“慶喜當知，若善男子、善女人等，于此般若波羅蜜多甚深經典，受持、讀誦、究竟通利、如理思惟、廣為他說、分別開示、令其易了，則為攝受過去、未來、現在諸佛所證無上正等菩提。 
　　“慶喜當知，若善男子、善女人等，現于我所欲以種種上妙花鬘、涂散等香、衣服、瓔珞、寶幢、幡蓋、伎樂、燈明，供養恭敬、尊重贊嘆無懈怠者，當于般若波羅蜜多甚深經典，受持、讀誦、究竟通利、如理思惟、廣為他說、分別開示、令其易解，或復書寫眾寶莊嚴，恒以種種上妙花鬘、涂散等香、衣服、瓔珞、寶幢、幡蓋、伎樂、燈明，供養恭敬、尊重贊嘆無得懈怠。 
　　“慶喜當知，若善男子、善女人等，供養恭敬、尊重贊嘆甚深般若波羅蜜多，則為供養恭敬、尊重贊嘆于我，亦為供養恭敬、尊重贊嘆現在十方世界一切如來、應、正等覺現說法者，及與過去、未來諸佛。 
　　“慶喜當知，若善男子、善女人等，聞說般若波羅蜜多甚深經典，深心信受恭敬愛樂，則為信受恭敬愛樂過去、未來、現在諸佛。 
　　“慶喜，汝若愛樂于我、不舍于我，亦當愛樂、不舍般若波羅蜜多甚深經典，下至一句勿令忘失。 
　　“慶喜，我說如是般若波羅蜜多甚深經典付囑因緣，雖有無量，以要言之，如我既是汝等大師，甚深般若波羅蜜多當知亦是汝等大師，汝敬重我，亦當敬重甚深般若波羅蜜多。是故，慶喜，我以無量善巧方便，付汝般若波羅蜜多甚深經典，汝當受持勿令忘失。慶喜，我今以此般若波羅蜜多甚深經典，對諸天、人、阿素洛等無量大眾付囑于汝。 
　　“慶喜，我今實言告汝，諸有凈信欲不舍佛、欲不舍法、欲不舍僧，亦欲不舍過去、未來、現在諸佛所證無上正等菩提，定不應舍如是般若波羅蜜多甚深經典。慶喜，此是我等諸佛教誡教授諸弟子法。若善男子、善女人等，于此般若波羅蜜多甚深經典，愛樂聽聞、受持、讀誦、如理思惟，以無量門廣為他說，分別開示、施設安立、令其易解，是善男子、善女人等速證無上正等菩提，能近圓滿一切智智。何以故？一切如來、應、正等覺所得無上正等菩提，皆依如是甚深般若波羅蜜多而得生故。 
　　“慶喜當知，過去如來、應、正等覺，亦依如是甚深般若波羅蜜多，出生無上正等菩提。未來如來、應、正等覺，亦依如是甚深般若波羅蜜多，出生無上正等菩提。現在所有東西南北四維上下諸世界中一切如來、應、正等覺現說法者，亦從如是甚深般若波羅蜜多，出生無上正等菩提。是故，慶喜，若菩薩摩訶薩欲得無上正等菩提，當勤精進修學般若波羅蜜多。何以故？如是般若波羅蜜多是諸菩薩摩訶薩母，生諸菩薩摩訶薩故。 
　　“慶喜當知，若菩薩摩訶薩勤學六種波羅蜜多，皆當速證所求無上正等菩提。是故，慶喜，我以此六波羅蜜多甚深經典，對諸大眾更付囑汝，當正受持勿令忘失。何以故？如是六種波羅蜜多甚深經典，是諸如來、應、正等覺無盡法藏，一切佛法從此生故。 
　　“慶喜當知，現在所有東西南北四維上下諸世界中一切如來、應、正等覺現所說法，皆是此六波羅蜜多無盡法藏之所流出。過去如來、應、正等覺曾所說法，皆是此六波羅蜜多無盡法藏之所流出。未來如來、應、正等覺當所說法，皆是此六波羅蜜多無盡法藏之所流出。 
　　“慶喜當知，過去如來、應、正等覺，亦依此六波羅蜜多無盡法藏精勤修學，已證無上正等菩提。未來如來、應、正等覺，亦依此六波羅蜜多無盡法藏精勤修學，當證無上正等菩提。現在所有東西南北四維上下諸世界中一切如來、應、正等覺現說法者，亦依此六波羅蜜多無盡法藏精勤修學，現證無上正等菩提。 
　　“慶喜當知，過去如來、應、正等覺諸弟子眾，皆依此六波羅蜜多無盡法藏精勤修學，于無余依妙涅槃界已般涅槃。未來如來、應、正等覺諸弟子眾，皆依此六波羅蜜多無盡法藏精勤修學，于無余依妙涅槃界當般涅槃。現在所有東西南北四維上下諸世界中一切如來、應、正等覺諸弟子眾，皆依此六波羅蜜多無盡法藏精勤修學，于無余依妙涅槃界今般涅槃。 
　　“復次，慶喜，假使汝為諸聲聞乘補特伽羅說聲聞法，由此法故三千大千世界有情一切，皆得阿羅漢果，猶未為我作弟子事。汝若能為住菩薩乘補特伽羅宣說一句甚深般若波羅蜜多相應之法，則名為我作弟子事，我于此事深生隨喜，勝汝教化三千大千世界有情一切皆得阿羅漢果。 
　　“復次，慶喜，假使三千大千世界諸有情類，由他教力非前非后皆得人身，俱時證得阿羅漢果，是諸阿羅漢所有殊勝施性福業事、戒性福業事、修性福業事。于汝意云何？彼福業事寧為多不？” 
　　慶喜白言：“甚多，世尊！甚多，善逝！” 
　　佛告慶喜：“若有聲聞弟子能為菩薩摩訶薩，宣說般若波羅蜜多相應之法經一日夜，所獲福聚甚多于彼。慶喜當知，置一日夜但經一日，復置一日但經半日，復置半日但經一時，復置一時但經食頃，復置食頃但經須臾，復置須臾但經俄爾，復置俄爾但瞬息頃，是聲聞人能為菩薩宣說般若波羅蜜多相應之法，所獲福聚甚多于前。何以故？此聲聞人所獲福聚，超過一切聲聞、獨覺諸善根故。 
　　“復次，慶喜，若菩薩摩訶薩為聲聞乘補特伽羅，宣說種種聲聞乘法，假使三千大千世界諸有情類，由此法故一切證得阿羅漢果，皆具種種殊勝功德。于汝意云何？是菩薩摩訶薩由此因緣，所獲福聚寧為多不？” 
　　慶喜白言：“甚多，世尊！甚多，善逝！是菩薩摩訶薩所獲福聚無量無邊。” 
　　佛告慶喜：“若菩薩摩訶薩為聲聞乘補特伽羅、或獨覺乘補特伽羅、或無上乘補特伽羅，宣說般若波羅蜜多相應之法，經一日夜所獲福聚甚多于前。 
　　“慶喜當知，置一日夜但經一日，復置一日但經半日，復置半日但經一時，復置一時但經食頃，復置食頃但經須臾，復置須臾但經俄爾，復置俄爾但瞬息頃，是菩薩摩訶薩能為三乘補特伽羅，宣說般若波羅蜜多相應之法，所獲福聚甚多于前無量無數。何以故？甚深般若波羅蜜多相應法施，超過一切聲聞、獨覺相應法施及彼二乘諸善根故。所以者何？是菩薩摩訶薩自求無上正等菩提，亦以大乘相應之法示現教導贊勵慶喜，化諸有情，令于無上正等菩提得不退轉。” 
　　“慶喜當知，是菩薩摩訶薩自修布施波羅蜜多，亦教他修布施波羅蜜多，自修凈戒、安忍、精進、靜慮、般若波羅蜜多，亦教他修凈戒、安忍、精進、靜慮、般若波羅蜜多，由是因緣善根增長，若于無上正等菩提，有退轉者無有是處。 
　　“是菩薩摩訶薩自修四念住，亦教他修四念住，自修四正斷、四神足、五根、五力、七等覺支、八圣道支，亦教他修四正斷乃至八圣道支，由是因緣善根增長，若于無上正等菩提，有退轉者無有是處。 
　　“是菩薩摩訶薩自住內空，亦教他住內空，自住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦教他住外空乃至無性自性空，由是因緣善根增長，若于無上正等菩提，有退轉者無有是處。 
　　“是菩薩摩訶薩自住真如，亦教他住真如，自住法界、法性、不虛妄性、不變異性、平等性、離生性、法定、法住、實際、虛空界、不思議界，亦教他住法界乃至不思議界，由是因緣善根增長，若于無上正等菩提，有退轉者無有是處。 
　　“是菩薩摩訶薩自住苦圣諦，亦教他住苦圣諦，自住集滅道圣諦，亦教他住集滅道圣諦，由是因緣善根增長，若于無上正等菩提，有退轉者無有是處。 
　　“是菩薩摩訶薩自修四靜慮，亦教他修四靜慮，自修四無量、四無色定，亦教他修四無量、四無色定，由是因緣善根增長，若于無上正等菩提，有退轉者無有是處。 
　　“是菩薩摩訶薩自修八解脫，亦教他修八解脫，自修八勝處、九次第定、十遍處，亦教他修八勝處、九次第定、十遍處，由是因緣善根增長，若于無上正等菩提，有退轉者無有是處。 
　　“是菩薩摩訶薩自修空解脫門，亦教他修空解脫門，自修無相、無愿解脫門，亦教他修無相、無愿解脫門，由是因緣善根增長，若于無上正等菩提，有退轉者無有是處。 
　　“是菩薩摩訶薩自修五眼，亦教他修五眼，自修六神通，亦教他修六神通，由是因緣善根增長，若于無上正等菩提，有退轉者無有是處。 
　　“是菩薩摩訶薩自修佛十力，亦教他修佛十力，自修四無所畏、四無礙解、大慈大悲、大喜大舍、十八佛不共法，亦教他修四無所畏乃至十八佛不共法，由是因緣善根增長，若于無上正等菩提，有退轉者無有是處。 
　　“是菩薩摩訶薩自修無忘失法，亦教他修無忘失法，自修恒住舍性，亦教他修恒住舍性，由是因緣善根增長，若于無上正等菩提，有退轉者無有是處。 
　　“是菩薩摩訶薩自修一切陀羅尼門，亦教他修一切陀羅尼門，自修一切三摩地門，亦教他修一切三摩地門，由是因緣善根增長，若于無上正等菩提，有退轉者無有是處。 
　　“是菩薩摩訶薩自修一切智，亦教他修一切智，自修道相智、一切相智，亦教他修道相智、一切相智，由是因緣善根增長，若于無上正等菩提，有退轉者無有是處。 
　　“是菩薩摩訶薩自修一切菩薩摩訶薩行，亦教他修一切菩薩摩訶薩行，由是因緣善根增長，若于無上正等菩提，有退轉者無有是處。 
　　“是菩薩摩訶薩自修無上正等菩提，亦教他修無上正等菩提，由是因緣善根增長，若于無上正等菩提，有退轉者無有是處。 
　　“是菩薩摩訶薩自修無生法忍，亦教他修無生法忍，由是因緣善根增長，若于無上正等菩提，有退轉者無有是處。 
　　“是菩薩摩訶薩自嚴凈佛土。亦教他嚴凈佛土。自成熟有情。亦教他成熟有情，由是因緣善根增長，若于無上正等菩提，有退轉者無有是處。 
　　“是菩薩摩訶薩自學轉無上法輪，亦教他學轉無上法輪，由是因緣善根增長，若于無上正等菩提，有退轉者無有是處。 
　　“是菩薩摩訶薩自以無量微妙相好莊嚴其身。亦教他以無量微妙相好莊嚴其身，由是因緣善根增長，若于無上正等菩提，有退轉者無有是處。 
　　“是菩薩摩訶薩自順逆觀十二緣起，亦教他順逆觀十二緣起，由是因緣善根增長，若于無上正等菩提，有退轉者無有是處。 
　　“是菩薩摩訶薩自觀一切法無我、無有情、無命者、無生者、無養者、無士夫、無補特伽羅、無意生、無儒童、無作者、無受者、無知者、無見者。亦教他觀一切法無我乃至無見者，由是因緣善根增長，若于無上正等菩提，有退轉者無有是處。 
　　“是菩薩摩訶薩自觀一切法如幻、如夢、如像、如響、如光影、如陽焰、如變化事、如尋香城雖皆似有而無實性，亦教他觀一切法如幻乃至如尋香城雖皆似有而無實性，由是因緣善根增長，若于無上正等菩提，有退轉者無有是處。”  
　　爾時，世尊四眾圍繞贊說般若波羅蜜多，付囑慶喜令受持已。復于一切天、龍、藥叉、健達縛、阿素洛、揭路荼、緊捺洛、莫呼洛伽、人非人等大眾會前，現神通力令眾皆見不動如來應正等覺，聲聞菩薩前后圍繞，為海會眾宣說妙法，及見彼土眾相莊嚴。其聲聞僧皆阿羅漢，諸漏已盡無復煩惱，得真自在，心善解脫，慧善解脫，如調慧馬亦如大龍，已作所作，已辦所辦，棄諸重擔逮得己利，盡諸有結正知解脫，至心自在第一究竟。彼諸菩薩摩訶薩眾一切皆是眾望所識，得陀羅尼及無礙辯，成就無量殊勝功德。佛攝神力，于是大眾忽不復見不動如來應正等覺聲聞菩薩及海會眾并彼佛土眾相莊嚴。彼不動佛菩薩聲聞國土莊嚴眾會等事，皆非此處眼根所行。所以者何？佛攝神力于彼遠境無見緣故。 
　　爾時，佛告具壽慶喜：“不動如來應正等覺國土眾會，汝復見不？”慶喜白言：“我不復見，彼事非此眼所行故。 
　　佛告慶喜：“如彼佛土眾會等事，非此土眼所行境界。一切法亦如是，皆非眼根之所行境，法不行法，法不見法，法不知法。 
　　“慶喜當知，一切法無行者、無見者、無知者、無動、無作。所以者何？以一切法皆無作用，能取所取性遠離故；以一切法不可思議，能所思議性遠離故；以一切法如幻事等，眾緣和合相似有故；以一切法無作受者，妄現似有無堅實故。 
　　“慶喜當知，若菩薩摩訶薩如是知、如是見、如是行者，是行般若波羅蜜多，亦不執著此諸法相。 
　　“慶喜當知，若菩薩摩訶薩如是學時，是學般若波羅蜜多。 
　　“慶喜當知，若菩薩摩訶薩欲得一切波羅蜜多速圓滿者，當學般若波羅蜜多。所以者何？如是學者于諸學中為最、為勝、為長、為尊、為妙、為微妙、為上、為無上，利益安樂一切世間，無依護者為作依護，諸佛世尊開許稱贊。 
　　“慶喜當知，諸佛菩薩住此學中，能以右手舉取三千大千世界，或擲他方，或置本處，其中有情不知不覺。何以故？甚深般若波羅蜜多功德威力難思議故。 
　　“慶喜當知，過去、未來、現在諸佛及諸菩薩摩訶薩眾，學此般若波羅蜜多，于去來今及無為法，悉皆獲得無礙智見。是故，慶喜，我說學此甚深般若波羅蜜多，于諸學中為最、為勝、為長、為尊、為妙、為微妙、為上、為無上。 
　　“慶喜當知，諸有欲取甚深般若波羅蜜多量邊際者，如愚癡者欲取虛空量及邊際。何以故？甚深般若波羅蜜多功德無量無邊際故。 
　　“慶喜當知，我終不說甚深般若波羅蜜多如名身等有量邊際。何以故？一切名身、句身、文身是有量法，甚深般若波羅蜜多非有量法，非諸名身、句身、文身能量般若波羅蜜多，亦非般若波羅蜜多是彼所量。”  
　　爾時，具壽慶喜白佛言：“世尊，何因緣故，甚深般若波羅蜜多說為無量？ 
　　佛告慶喜：“甚深般若波羅蜜多性無盡故說為無量，甚深般若波羅蜜多性遠離故說為無量，甚深般若波羅蜜多性寂靜故說為無量，甚深般若波羅蜜多如實際故說為無量，甚深般若波羅蜜多如虛空故說為無量。 
　　“慶喜當知，過去如來應正等覺皆學般若波羅蜜多，證得無上正等菩提，為諸有情宣說開示，而此般若波羅蜜多亦無有盡。未來如來應正等覺皆學般若波羅蜜多，證得無上正等菩提，為諸有情宣說開示，而此般若波羅蜜多亦無有盡。現在十方無量無數無邊世界一切如來應正等覺皆學般若波羅蜜多，證得無上正等菩提，為諸有情宣說開示，而此般若波羅蜜多亦無有盡。何以故？甚深般若波羅蜜多譬如虛空不可盡故，諸有欲盡甚深般若波羅蜜多，則為欲盡虛空邊際。 
　　“慶喜當知，般若波羅蜜多不可盡故，已不盡，今不盡，當不盡。靜慮、精進、安忍、凈戒、布施、波羅蜜多亦不可盡故，已不盡，今不盡，當不盡。 
　　“慶喜當知，內空不可盡故，已不盡，今不盡，當不盡。外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦不可盡故，已不盡，今不盡，當不盡。 
　　“慶喜當知，真如不可盡故，已不盡，今不盡，當不盡。法界、法性、不虛妄性、不變異性、平等性、離生性、法定、法住、實際、虛空界、不思議界亦不可盡故，已不盡，今不盡，當不盡。 
　　“慶喜當知，苦圣諦不可盡故，已不盡，今不盡，當不盡。集滅道圣諦亦不可盡故，已不盡，今不盡，當不盡。 
　　“慶喜當知，四靜慮不可盡故，已不盡，今不盡，當不盡。四無量、四無色定亦不可盡故，已不盡，今不盡，當不盡。 
　　“慶喜當知，八解脫不可盡故，已不盡，今不盡，當不盡。八勝處、九次第定、十遍處亦不可盡故，已不盡，今不盡，當不盡。 
　　“慶喜當知，四念住不可盡故，已不盡，今不盡，當不盡。四正斷、四神足、五根、五力、七等覺支、八圣道支亦不可盡故，已不盡，今不盡，當不盡。 
　　“慶喜當知，空解脫門不可盡故，已不盡，今不盡，當不盡。無相、無愿解脫門亦不可盡故，已不盡，今不盡，當不盡。 
　　“慶喜當知，五眼不可盡故，已不盡，今不盡，當不盡。六神通亦不可盡故，已不盡，今不盡，當不盡。 
　　“慶喜當知，佛十力不可盡故，已不盡，今不盡，當不盡。四無所畏、四無礙解、大慈大悲、大喜大舍、十八佛不共法亦不可盡故，已不盡，今不盡，當不盡。 
　　“慶喜當知，無忘失法不可盡故，已不盡，今不盡，當不盡。恒住舍性亦不可盡故，已不盡，今不盡，當不盡。 
　　“慶喜當知，一切陀羅尼門不可盡故，已不盡，今不盡，當不盡。一切三摩地門亦不可盡故，已不盡，今不盡，當不盡。 
　　“慶喜當知，一切智不可盡故，已不盡，今不盡，當不盡。道相智、一切相智亦不可盡故，已不盡，今不盡，當不盡。 
　　“慶喜當知，一切菩薩摩訶薩行不可盡故，已不盡，今不盡，當不盡。諸佛無上正等菩提亦不可盡故，已不盡，今不盡，當不盡。所以者何？此等諸法無生無滅，亦無住異，云何可得施設有盡？”  
　　爾時，世尊出廣長舌遍覆面輪，還攝舌相告慶喜言：“于意云何？如是舌相所出語言有虛妄不？ 
　　慶喜白佛言：“不也，世尊。不也，善逝。 
　　佛告慶喜：“汝從今后，應為四眾廣說如是甚深般若波羅蜜多，分別開示，施設安立，令其易解。 
　　“慶喜當知，如是般若波羅蜜多甚深經中，廣說一切菩提分法及諸法相，是故一切求聲聞乘補特伽羅，求獨覺乘補特伽羅，求無上乘補特伽羅，皆應于此甚深般若波羅蜜多所說法門，常勤修學，勿懷厭舍，若能如是速當安住自所求地。 
　　“復次，慶喜，甚深般若波羅蜜多，是能悟入一切相、一切字、一切陀羅尼門。諸菩薩摩訶薩于此一切陀羅尼門皆應修學，若菩薩摩訶薩受持如是陀羅尼門，速能證得一切辯才諸無礙解。 
　　“是故，慶喜，我說如是甚深般若波羅蜜多乃是過去、未來、現在一切如來應正等覺無盡法藏。慶喜，我今分明告汝，若有于此甚深般若波羅蜜多受持讀誦，究竟通利，如理思惟，則為受持一切過去、未來、現在諸佛無上正等菩提。 
　　“慶喜，我說甚深般若波羅蜜多，是能游趣菩提道者之堅固足，亦是一切無上佛法大陀羅尼，汝等若能受持如是甚深般若波羅蜜多陀羅尼者，則為總持一切佛法。”  初分無盡品第五十九之一  
　　爾時，具壽善現竊作是念：“諸佛無上正等菩提最為甚深，如是般若波羅蜜多亦最甚深，我當問佛。”作是念已白佛言：“世尊，甚深般若波羅蜜多為無盡不？” 
　　佛言：“如是甚深般若波羅蜜多實為無盡，猶如虛空不可盡故。” 
　　具壽善現復白佛言：“世尊，云何菩薩摩訶薩應引般若波羅蜜多？” 
　　佛告善現：“當知色無盡故菩薩摩訶薩應引般若波羅蜜多，受、想、行、識無盡故菩薩摩訶薩應引般若波羅蜜多。 
　　“善現當知，眼處無盡故菩薩摩訶薩應引般若波羅蜜多，耳、鼻、舌、身、意處無盡故菩薩摩訶薩應引般若波羅蜜多。 
　　“善現當知，色處無盡故菩薩摩訶薩應引般若波羅蜜多，聲、香、味、觸、法處無盡故菩薩摩訶薩應引般若波羅蜜多。 
　　“善現當知，眼界無盡故菩薩摩訶薩應引般若波羅蜜多，色界、眼識界及眼觸、眼觸為緣所生諸受無盡故菩薩摩訶薩應引般若波羅蜜多。 
　　“善現當知，耳界無盡故菩薩摩訶薩應引般若波羅蜜多，聲界、耳識界及耳觸、耳觸為緣所生諸受無盡故菩薩摩訶薩應引般若波羅蜜多。 
　　“善現當知，鼻界無盡故菩薩摩訶薩應引般若波羅蜜多，香界、鼻識界及鼻觸、鼻觸為緣所生諸受無盡故菩薩摩訶薩應引般若波羅蜜多。 
　　“善現當知，舌界無盡故菩薩摩訶薩應引般若波羅蜜多，味界、舌識界及舌觸、舌觸為緣所生諸受無盡故菩薩摩訶薩應引般若波羅蜜多。 
　　“善現當知，身界無盡故菩薩摩訶薩應引般若波羅蜜多，觸界、身識界及身觸、身觸為緣所生諸受無盡故菩薩摩訶薩應引般若波羅蜜多。 
　　“善現當知，意界無盡故菩薩摩訶薩應引般若波羅蜜多，法界、意識界及意觸、意觸為緣所生諸受無盡故菩薩摩訶薩應引般若波羅蜜多。 
　　“善現當知，地界無盡故菩薩摩訶薩應引般若波羅蜜多，水、火、風、空識界無盡故菩薩摩訶薩應引般若波羅蜜多。 
　　“善現當知，無明無盡故菩薩摩訶薩應引般若波羅蜜多，行、識、名、色、六處、觸受、愛、取、有、生、老死愁嘆苦憂惱無盡故菩薩摩訶薩應引般若波羅蜜多。 
　　“善現當知，布施波羅蜜多無盡故菩薩摩訶薩應引般若波羅蜜多，凈戒、安忍、精進、靜慮、般若波羅蜜多無盡故菩薩摩訶薩應引般若波羅蜜多。 
　　“善現當知，內空無盡故菩薩摩訶薩應引般若波羅蜜多，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無盡故菩薩摩訶薩應引般若波羅蜜多。 
　　“善現當知，真如無盡故菩薩摩訶薩應引般若波羅蜜多，法界、法性、不虛妄性、不變異性、平等性、離生性、法定、法住、實際、虛空界、不思議界無盡故菩薩摩訶薩應引般若波羅蜜多。 
　　“善現當知，苦圣諦無盡故菩薩摩訶薩應引般若波羅蜜多，集、滅、道圣諦無盡故菩薩摩訶薩應引般若波羅蜜多。 
　　“善現當知，四靜慮無盡故菩薩摩訶薩應引般若波羅蜜多，四無量、四無色定無盡故菩薩摩訶薩應引般若波羅蜜多。 
　　“善現當知，八解脫無盡故菩薩摩訶薩應引般若波羅蜜多，八勝處、九次第定、十遍處無盡故菩薩摩訶薩應引般若波羅蜜多。 
　　“善現當知，四念住無盡故菩薩摩訶薩應引般若波羅蜜多，四正斷、四神足、五根、五力、七等覺支、八圣道支無盡故菩薩摩訶薩應引般若波羅蜜多。 
　　“善現當知，空解脫門無盡故菩薩摩訶薩應引般若波羅蜜多，無相、無愿解脫門無盡故菩薩摩訶薩應引般若波羅蜜多。 
　　“善現當知，五眼無盡故菩薩摩訶薩應引般若波羅蜜多，六神通無盡故菩薩摩訶薩應引般若波羅蜜多。 
　　“善現當知，佛十力無盡故菩薩摩訶薩應引般若波羅蜜多，四無所畏、四無礙解、大慈大悲、大喜大舍、十八佛不共法無盡故菩薩摩訶薩應引般若波羅蜜多。 
　　“善現當知，無忘失法無盡故菩薩摩訶薩應引般若波羅蜜多，恒住舍性無盡故菩薩摩訶薩應引般若波羅蜜多。 
　　“善現當知，一切智無盡故菩薩摩訶薩應引般若波羅蜜多，道相智、一切相智無盡故菩薩摩訶薩應引般若波羅蜜多。 
　　“善現當知，一切陀羅尼門無盡故菩薩摩訶薩應引般若波羅蜜多，一切三摩地門無盡故菩薩摩訶薩應引般若波羅蜜多。 
　　“善現當知，預流果無盡故菩薩摩訶薩應引般若波羅蜜多，一來、不還、阿羅漢果無盡故菩薩摩訶薩應引般若波羅蜜多。 
　　“善現當知，獨覺菩提無盡故菩薩摩訶薩應引般若波羅蜜多。 
　　“善現當知，一切菩薩摩訶薩行無盡故菩薩摩訶薩應引般若波羅蜜多。 
　　“善現當知，諸佛無上正等菩提無盡故菩薩摩訶薩應引般若波羅蜜多。 
　　“復次，善現，當知色虛空無盡故菩薩摩訶薩應引般若波羅蜜多，受、想、行、識虛空無盡故菩薩摩訶薩應引般若波羅蜜多。 
　　“善現當知，眼處虛空無盡故菩薩摩訶薩應引般若波羅蜜多，耳、鼻、舌、身、意處虛空無盡故菩薩摩訶薩應引般若波羅蜜多。 
　　“善現當知，色處虛空無盡故菩薩摩訶薩應引般若波羅蜜多，聲、香、味、觸、法處虛空無盡故菩薩摩訶薩應引般若波羅蜜多。 
　　“善現當知，眼界虛空無盡故菩薩摩訶薩應引般若波羅蜜多，色界、眼識界及眼觸、眼觸為緣所生諸受虛空無盡故菩薩摩訶薩應引般若波羅蜜多。 
　　“善現當知，耳界虛空無盡故菩薩摩訶薩應引般若波羅蜜多，聲界、耳識界及耳觸、耳觸為緣所生諸受虛空無盡故菩薩摩訶薩應引般若波羅蜜多。 
　　“善現當知，鼻界虛空無盡故菩薩摩訶薩應引般若波羅蜜多，香界、鼻識界及鼻觸、鼻觸為緣所生諸受虛空無盡故菩薩摩訶薩應引般若波羅蜜多。 
　　“善現當知，舌界虛空無盡故菩薩摩訶薩應引般若波羅蜜多，味界、舌識界及舌觸、舌觸為緣所生諸受虛空無盡故菩薩摩訶薩應引般若波羅蜜多。 
　　“善現當知，身界虛空無盡故菩薩摩訶薩應引般若波羅蜜多，觸界、身識界及身觸、身觸為緣所生諸受虛空無盡故菩薩摩訶薩應引般若波羅蜜多。 
　　“善現當知，意界虛空無盡故菩薩摩訶薩應引般若波羅蜜多，法界、意識界及意觸、意觸為緣所生諸受虛空無盡故菩薩摩訶薩應引般若波羅蜜多。 
　　“善現當知，地界虛空無盡故菩薩摩訶薩應引般若波羅蜜多，水、火、風、空識界虛空無盡故菩薩摩訶薩應引般若波羅蜜多。 
　　“善現當知，無明虛空無盡故菩薩摩訶薩應引般若波羅蜜多，行、識、名、色、六處、觸、受、愛、取、有、生、老死愁嘆苦憂惱虛空無盡故菩薩摩訶薩應引般若波羅蜜多。 
大般若波羅蜜多經卷第三百四十八 初分無盡品第五十九之二  
　　“善現當知，布施波羅蜜多虛空無盡故，菩薩摩訶薩應引般若波羅蜜多；凈戒、安忍、精進、靜慮、般若波羅蜜多虛空無盡故，菩薩摩訶薩應引般若波羅蜜多。 
　　“善現當知，內空虛空無盡故，菩薩摩訶薩應引般若波羅蜜多；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空虛空無盡故，菩薩摩訶薩應引般若波羅蜜多。 
　　“善現當知，真如虛空無盡故，菩薩摩訶薩應引般若波羅蜜多；法界、法性、不虛妄性、不變異性、平等性、離生性、法定、法住、實際、虛空界、不思議界虛空無盡故，菩薩摩訶薩應引般若波羅蜜多。 
　　“善現當知，苦圣諦虛空無盡故，菩薩摩訶薩應引般若波羅蜜多；集、滅、道圣諦虛空無盡故，菩薩摩訶薩應引般若波羅蜜多。 
　　“善現當知，四靜慮虛空無盡故，菩薩摩訶薩應引般若波羅蜜多；四無量、四無色定虛空無盡故，菩薩摩訶薩應引般若波羅蜜多。 
　　“善現當知，八解脫虛空無盡故，菩薩摩訶薩應引般若波羅蜜多；八勝處、九次第定、十遍處虛空無盡故，菩薩摩訶薩應引般若波羅蜜多。 
　　“善現當知，四念住虛空無盡故，菩薩摩訶薩應引般若波羅蜜多；四正斷、四神足、五根、五力、七等覺支、八圣道支虛空無盡故，菩薩摩訶薩應引般若波羅蜜多。 
　　“善現當知，空解脫門虛空無盡故，菩薩摩訶薩應引般若波羅蜜多；無相、無愿解脫門虛空無盡故，菩薩摩訶薩應引般若波羅蜜多。 
　　“善現當知，五眼虛空無盡故，菩薩摩訶薩應引般若波羅蜜多；六神通虛空無盡故，菩薩摩訶薩應引般若波羅蜜多。 
　　“善現當知，佛十力虛空無盡故，菩薩摩訶薩應引般若波羅蜜多；四無所畏、四無礙解、大慈、大悲、大喜、大舍、十八佛不共法虛空無盡故，菩薩摩訶薩應引般若波羅蜜多。 
　　“善現當知，無忘失法虛空無盡故，菩薩摩訶薩應引般若波羅蜜多；恒住舍性虛空無盡故，菩薩摩訶薩應引般若波羅蜜多。 
　　“善現當知，一切智虛空無盡故，菩薩摩訶薩應引般若波羅蜜多；道相智、一切相智虛空無盡故，菩薩摩訶薩應引般若波羅蜜多。 
　　“善現當知，一切陀羅尼門虛空無盡故，菩薩摩訶薩應引般若波羅蜜多；一切三摩地門虛空無盡故，菩薩摩訶薩應引般若波羅蜜多。 
　　“善現當知，預流果虛空無盡故，菩薩摩訶薩應引般若波羅蜜多；一來、不還、阿羅漢果虛空無盡故，菩薩摩訶薩應引般若波羅蜜多。 
　　“善現當知，獨覺菩提虛空無盡故，菩薩摩訶薩應引般若波羅蜜多。 
　　“善現當知，一切菩薩摩訶薩行虛空無盡故，菩薩摩訶薩應引般若波羅蜜多。 
　　“善現當知，諸佛無上正等菩提虛空無盡故，菩薩摩訶薩應引般若波羅蜜多。 
　　“復次，善現，菩薩摩訶薩觀無明如虛空無盡故，應引般若波羅蜜多；菩薩摩訶薩觀行如虛空無盡故，應引般若波羅蜜多；菩薩摩訶薩觀識如虛空無盡故，應引般若波羅蜜多；菩薩摩訶薩觀名色如虛空無盡故，應引般若波羅蜜多；菩薩摩訶薩觀六處如虛空無盡故，應引般若波羅蜜多；菩薩摩訶薩觀觸如虛空無盡故，應引般若波羅蜜多；菩薩摩訶薩觀受如虛空無盡故，應引般若波羅蜜多；菩薩摩訶薩觀愛如虛空無盡故，應引般若波羅蜜多；菩薩摩訶薩觀取如虛空無盡故，應引般若波羅蜜多；菩薩摩訶薩觀有如虛空無盡故，應引般若波羅蜜多；菩薩摩訶薩觀生如虛空無盡故，應引般若波羅蜜多；菩薩摩訶薩觀老死愁嘆苦憂惱如虛空無盡故，應引般若波羅蜜多。如是，善現，菩薩摩訶薩應引般若波羅蜜多。 
　　“善現當知，諸菩薩摩訶薩如是觀察十二緣起遠離二邊，是諸菩薩不共妙觀。 
　　“善現當知，諸菩薩摩訶薩處菩提座，如實觀察十二緣起猶如虛空不可盡故，速能證得一切智智。 
　　“善現當知，若菩薩摩訶薩以如虛空無盡行相，行深般若波羅蜜多，如實觀察十二緣起，不墮聲聞及獨覺地，當住無上正等菩提。 
　　“善現，諸有住菩薩乘補特伽羅，若于無上正等菩提有退轉者，皆悉不依引發般若波羅蜜多善巧作意，由彼不了云何菩薩摩訶薩修行般若波羅蜜多，能以如虛空無盡行相，如實觀察十二緣起，引發般若波羅蜜多。善現當知，諸有安住菩薩乘者，若于無上正等菩提而有退轉，皆由遠離引發般若波羅蜜多善巧方便。 
　　“善現當知，若菩薩摩訶薩能于無上正等菩提不退轉者，皆依引發甚深般若波羅蜜多善巧方便。是菩薩摩訶薩由依如是善巧方便，修行般若波羅蜜多，以如虛空無盡行相，如實觀察十二緣起，引發般若波羅蜜多，是菩薩摩訶薩由依如是善巧方便，修行般若波羅蜜多，以如虛空無盡行相，如實觀察甚深般若波羅蜜多，由此引發甚深般若波羅蜜多。 
　　“復次，善現，若菩薩摩訶薩如是觀察緣起法時，不見有法無因而生，不見有法無因而滅，不見有法常住不滅，不見有法有我、有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、使知者、見者、使見者，不見有法若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“善現當知，諸菩薩摩訶薩欲行般若波羅蜜多，應當如是觀察緣起而行般若波羅蜜多。 
　　“善現當知，若時菩薩摩訶薩行深般若波羅蜜多，是時菩薩摩訶薩不見色若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見受、想、行、識若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見眼處若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見耳、鼻、舌、身、意處若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見色處若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見聲、香、味、觸、法處若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見眼界若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見耳、鼻、舌、身、意界若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見色界若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見聲、香、味、觸、法界若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見眼識界若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見耳、鼻、舌、身、意識界若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見眼觸若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見耳、鼻、舌、身、意觸若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見眼觸為緣所生諸受若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見耳、鼻、舌、身、意觸為緣所生諸受若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見地界若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見水、火、風、空、識界若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見無明若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見行、識、名色、六處、觸、受、愛、取、有、生、老死愁嘆苦憂惱若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見布施波羅蜜多若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見凈戒、安忍、精進、靜慮、般若波羅蜜多若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見內空若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見真如若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見法界、法性、不虛妄性、不變異性、平等性、離生性、法定、法住、實際、虛空界、不思議界若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見苦圣諦若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見集、滅、道圣諦若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見四靜慮若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見四無量、四無色定若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見八解脫若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見八勝處、九次第定、十遍處若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見四念住若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見四正斷、四神足、五根、五力、七等覺支、八圣道支若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見空解脫門若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見無相、無愿解脫門若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見五眼若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見六神通若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見佛十力若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見四無所畏、四無礙解、大慈、大悲、大喜、大舍、十八佛不共法若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見無忘失法若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見恒住舍性若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見一切智若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見道相智、一切相智若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見一切陀羅尼門若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見一切三摩地門若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見預流果若常若無常、若樂若苦、若我若無我、若凈若不凈、若寂靜若不寂靜、若遠離若不遠離，亦不見一來、不還、阿羅漢果若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見獨覺菩提若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見一切菩薩摩訶薩行若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“若時菩薩摩訶薩行深般若波羅蜜多，是時菩薩摩訶薩不見諸佛無上正等菩提若常若無常、若樂若苦、若我若無我、若凈若不凈、若寂靜若不寂靜、若遠離若不遠離。 
　　“復次，善現，若時菩薩摩訶薩行深般若波羅蜜多，是時菩薩摩訶薩雖行般若波羅蜜多，而不見有所行般若波羅蜜多，亦復不見有法能見所行般若波羅蜜多。若時菩薩摩訶薩行深般若波羅蜜多，是時菩薩摩訶薩雖行靜慮、精進、安忍、凈戒、布施波羅蜜多，而不見有所行靜慮乃至布施波羅蜜多，亦復不見有法能見所行靜慮乃至布施波羅蜜多。 
　　“若時菩薩摩訶薩行深般若波羅蜜多，是時菩薩摩訶薩雖住內空，而不見有所住內空，亦復不見有法能見所住內空。若時菩薩摩訶薩行深般若波羅蜜多，是時菩薩摩訶薩雖住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，而不見有所住外空乃至無性自性空，亦復不見有法能見所住外空乃至無性自性空。 
　　“若時菩薩摩訶薩行深般若波羅蜜多，是時菩薩摩訶薩雖住真如，而不見有所住真如，亦復不見有法能見所住真如。若時菩薩摩訶薩行深般若波羅蜜多，是時菩薩摩訶薩雖住法界、法性、不虛妄性、不變異性、平等性、離生性、法定、法住、實際、虛空界、不思議界，而不見有所住法界乃至不思議界，亦復不見有法能見所住法界乃至不思議界。 
　　“若時菩薩摩訶薩行深般若波羅蜜多，是時菩薩摩訶薩雖住苦圣諦，而不見有所住苦圣諦，亦復不見有法能見所住苦圣諦。若時菩薩摩訶薩行深般若波羅蜜多，是時菩薩摩訶薩雖住集、滅、道圣諦，而不見有所住集、滅、道圣諦，亦復不見有法能見所住集、滅、道圣諦。 
　　“若時菩薩摩訶薩行深般若波羅蜜多，是時菩薩摩訶薩雖修四靜慮，而不見有所修四靜慮，亦復不見有法能見所修四靜慮。若時菩薩摩訶薩行深般若波羅蜜多，是時菩薩摩訶薩雖修四無量、四無色定，而不見有所修四無量、四無色定，亦復不見有法能見所修四無量、四無色定。 
　　“若時菩薩摩訶薩行深般若波羅蜜多，是時菩薩摩訶薩雖修八解脫，而不見有所修八解脫，亦復不見有法能見所修八解脫。若時菩薩摩訶薩行深般若波羅蜜多，是時菩薩摩訶薩雖修八勝處、九次第定、十遍處，而不見有所修八勝處、九次第定、十遍處，亦復不見有法能見所修八勝處、九次第定、十遍處。 
　　“若時菩薩摩訶薩行深般若波羅蜜多，是時菩薩摩訶薩雖修四念住，而不見有所修四念住，亦復不見有法能見所修四念住。若時菩薩摩訶薩行深般若波羅蜜多，是時菩薩摩訶薩雖修四正斷、四神足、五根、五力、七等覺支、八圣道支，而不見有所修四正斷乃至八圣道支，亦復不見有法能見所修四正斷乃至八圣道支。 
　　“若時菩薩摩訶薩行深般若波羅蜜多，是時菩薩摩訶薩雖修空解脫門，而不見有所修空解脫門，亦復不見有法能見所修空解脫門。若時菩薩摩訶薩行深般若波羅蜜多，是時菩薩摩訶薩雖修無相、無愿解脫門，而不見有所修無相、無愿解脫門，亦復不見有法能見所修無相、無愿解脫門。 
　　“若時菩薩摩訶薩行深般若波羅蜜多，是時菩薩摩訶薩雖修五眼，而不見有所修五眼，亦復不見有法能見所修五眼。若時菩薩摩訶薩行深般若波羅蜜多，是時菩薩摩訶薩雖修六神通，而不見有所修六神通，亦復不見有法能見所修六神通。 
　　“若時菩薩摩訶薩行深般若波羅蜜多，是時菩薩摩訶薩雖修佛十力，而不見有所修佛十力，亦復不見有法能見所修佛十力。若時菩薩摩訶薩行深般若波羅蜜多，是時菩薩摩訶薩雖修四無所畏、四無礙解、大慈、大悲、大喜、大舍、十八佛不共法，而不見有所修四無所畏乃至十八佛不共法，亦復不見有法能見所修四無所畏乃至十八佛不共法。 
　　“若時菩薩摩訶薩行深般若波羅蜜多，是時菩薩摩訶薩雖修無忘失法，而不見有所修無忘失法，亦復不見有法能見所修無忘失法。若時菩薩摩訶薩行深般若波羅蜜多，是時菩薩摩訶薩雖修恒住舍性，而不見有所修恒住舍性，亦復不見有法能見所修恒住舍性。 
　　“若時菩薩摩訶薩行深般若波羅蜜多，是時菩薩摩訶薩雖修一切智，而不見有所修一切智，亦復不見有法能見所修一切智。若時菩薩摩訶薩行深般若波羅蜜多，是時菩薩摩訶薩雖修道相智、一切相智，而不見有所修道相智、一切相智，亦復不見有法能見所修道相智、一切相智。 
　　“若時菩薩摩訶薩行深般若波羅蜜多，是時菩薩摩訶薩雖修一切陀羅尼門，而不見有所修一切陀羅尼門，亦復不見有法能見所修一切陀羅尼門。若時菩薩摩訶薩行深般若波羅蜜多，是時菩薩摩訶薩雖修一切三摩地門，而不見有所修一切三摩地門，亦復不見有法能見所修一切三摩地門。 
　　“若時菩薩摩訶薩行深般若波羅蜜多，是時菩薩摩訶薩雖修一切菩薩摩訶薩行，而不見有所修一切菩薩摩訶薩行，亦復不見有法能見所修一切菩薩摩訶薩行。若時菩薩摩訶薩行深般若波羅蜜多，是時菩薩摩訶薩雖修諸佛無上正等菩提，而不見有所修無上正等菩提，亦復不見有法能見所修無上正等菩提。 
　　“善現當知，諸菩薩摩訶薩于一切法都無所得而為方便，應行如是甚深般若波羅蜜多。 
　　“善現，若時菩薩摩訶薩于一切法以無所得而為方便，修行如是甚深般若波羅蜜多，是時惡魔生大憂惱如中毒箭。譬如有人新喪父母，深生痛切，惡魔爾時見諸菩薩摩訶薩于一切法以無所得而為方便，修行如是甚深般若波羅蜜多，生大憂惱如中毒箭，亦復如是。”  
　　爾時，具壽善現白佛言：“世尊，為一惡魔見諸菩薩摩訶薩于一切法以無所得而為方便行深般若波羅蜜多，生大愁惱如中毒箭？為遍三千大千世界一切惡魔，見諸菩薩摩訶薩于一切法以無所得而為方便行深般若波羅蜜多，生大愁惱如中毒箭？” 
　　佛言：“善現，遍滿三千大千世界一切惡魔，見諸菩薩摩訶薩于一切法以無所得而為方便行深般若波羅蜜多，生大愁惱如中毒箭，各于其座不能自安。 
　　“善現當知，諸菩薩摩訶薩應常安住甚深般若波羅蜜多最勝行住，若菩薩摩訶薩常能安住甚深般若波羅蜜多最勝行住，世間天、人、阿素洛等伺求其短無能得便，亦復不能令生憂惱。是故，善現，若菩薩摩訶薩欲證無上正等菩提，當勤安住甚深般若波羅蜜多最勝行住。 
　　“復次，善現，若菩薩摩訶薩能正安住甚深般若波羅蜜多最勝行住，則能修滿布施、凈戒、安忍、精進、靜慮、般若波羅蜜多，若菩薩摩訶薩能正修行甚深般若波羅蜜多，便能具足修滿一切波羅蜜多。”  
　　爾時，具壽善現白佛言：“世尊，云何菩薩摩訶薩能正修行甚深般若波羅蜜多，便能具足修滿布施、凈戒、安忍、精進、靜慮、般若波羅蜜多？” 
　　佛告善現：“若菩薩摩訶薩無倒修行甚深般若波羅蜜多時，以一切智智心而修布施，復持如是布施功德，與一切有情平等共有回向無上正等菩提。善現，是為菩薩摩訶薩能正修行甚深般若波羅蜜多，便能具足修滿布施波羅蜜多。 
　　“若菩薩摩訶薩無倒修行甚深般若波羅蜜多時，以一切智智心而修凈戒，復持如是凈戒功德與一切有情平等共有回向無上正等菩提。善現，是為菩薩摩訶薩能正修行甚深般若波羅蜜多，便能具足修滿凈戒波羅蜜多。 
　　“若菩薩摩訶薩無倒修行甚深般若波羅蜜多時，以一切智智心而修安忍，復持如是安忍功德與一切有情平等共有回向無上正等菩提。善現，是為菩薩摩訶薩能正修行甚深般若波羅蜜多，便能具足修滿安忍波羅蜜多。 
　　“若菩薩摩訶薩無倒修行甚深般若波羅蜜多時，以一切智智心而修精進，復持如是精進功德與一切有情平等共有回向無上正等菩提。善現，是為菩薩摩訶薩能正修行甚深般若波羅蜜多，便能具足修滿精進波羅蜜多。 
　　“若菩薩摩訶薩無倒修行甚深般若波羅蜜多時，以一切智智心而修靜慮，復持如是靜慮功德與一切有情平等共有回向無上正等菩提。善現，是為菩薩摩訶薩能正修行甚深般若波羅蜜多，便能具足修滿靜慮波羅蜜多。 
　　“若菩薩摩訶薩無倒修行甚深般若波羅蜜多時，以一切智智心而修般若，復持如是般若功德與一切有情平等共有回向無上正等菩提。善現，是為菩薩摩訶薩能正修行甚深般若波羅蜜多，便能具足修滿般若波羅蜜多。 
　　“如是，善現，諸菩薩摩訶薩能正修行甚深般若波羅蜜多，便能具足修滿布施、凈戒、安忍、精進、靜慮、般若波羅蜜多。”  
大般若波羅蜜多經卷第三百四十九 初分相引攝品第六十之一  
　　爾時，具壽善現白佛言：“世尊，云何菩薩摩訶薩安住布施波羅蜜多，引攝凈戒波羅蜜多？” 
　　佛言：“善現，若菩薩摩訶薩以無攝受、無慳吝心修布施時，持是布施與諸有情平等共有回向無上正等菩提，于諸有情住慈身業、住慈語業、住慈意業。善現，是為菩薩摩訶薩安住布施波羅蜜多，引攝凈戒波羅蜜多。” 
　　具壽善現復白佛言：“世尊，云何菩薩摩訶薩安住布施波羅蜜多，引攝安忍波羅蜜多？” 
　　佛言：“善現，若菩薩摩訶薩以無攝受、無慳吝心修布施時，持是布施與諸有情平等共有回向無上正等菩提，設有受者非理毀罵、加害、凌辱，菩薩于彼不起變異瞋毒害心，唯生憐愍慈悲之心。善現，是為菩薩摩訶薩安住布施波羅蜜多，引攝安忍波羅蜜多。” 
　　具壽善現復白佛言：“世尊，云何菩薩摩訶薩安住布施波羅蜜多，引攝精進波羅蜜多？” 
　　佛言：“善現，若菩薩摩訶薩以無攝受、無慳吝心修布施時，持是布施與諸有情平等共有回向無上正等菩提，設有受者非理毀罵、加害、凌辱，爾時菩薩便作是念：‘諸有造作如是類業，還自感得如是類果，我今不應計彼所作，廢修自業。’復作是念：‘我應于彼及余有情，倍更增長舍心施心，無所顧惜。’作是念已，發起增上身心精進惠舍不息。善現，是為菩薩摩訶薩安住布施波羅蜜多，引攝精進波羅蜜多。” 
　　具壽善現復白佛言：“世尊，云何菩薩摩訶薩安住布施波羅蜜多，引攝靜慮波羅蜜多？” 
　　佛言：“善現，若菩薩摩訶薩以無攝受、無慳吝心修布施時，持是布施與諸有情平等共有回向無上正等菩提，菩薩爾時心無散亂，終不回求諸妙欲境，亦不回求欲有、色有及無色有，亦不回求聲聞、獨覺所住之地，但與有情平等共有回求無上正等菩提，如是之心流注不散。善現，是為菩薩摩訶薩安住布施波羅蜜多，引攝靜慮波羅蜜多。” 
　　具壽善現復白佛言：“世尊，云何菩薩摩訶薩安住布施波羅蜜多，引攝般若波羅蜜多？” 
　　佛言：“善現，若菩薩摩訶薩以無攝受、無慳吝心修布施時，持是布施與諸有情平等共有回向無上正等菩提，菩薩爾時觀諸受者、施者、施物皆如幻事，不見此施于諸有情有益有損，勝義空故。善現，是為菩薩摩訶薩安住布施波羅蜜多，引攝般若波羅蜜多。”  
　　爾時，具壽善現白佛言：“世尊，云何菩薩摩訶薩安住凈戒波羅蜜多，引攝布施波羅蜜多？” 
　　佛言：“善現，若菩薩摩訶薩安住凈戒波羅蜜多，具身律儀，具語律儀，具意律儀，造諸福業，由具律儀造福業故，離斷生命，離不與取，離欲邪行，離虛誑語，離粗惡語，離離間語，離雜穢語，離貪欲，離瞋恚，離邪見。菩薩如是安住凈戒波羅蜜多，不求聲聞、獨覺等地，唯求無上正等菩提。如是菩薩安住凈戒波羅蜜多，廣行惠施隨諸有情，須食與食，須飲與飲，須乘與乘，須衣與衣，須香與香，須鬘與鬘，須瓔珞與瓔珞，須涂香與涂香，須臥具與臥具，須房舍與房舍，須燈燭與燈燭，須珍財與珍財，須資具與資具，隨諸所須悉皆施與。復持如是布施善根，與諸有情平等共有回向無上正等菩提，不求聲聞、獨覺等地。善現，是為菩薩摩訶薩安住凈戒波羅蜜多，引攝布施波羅蜜多。” 
　　具壽善現復白佛言：“世尊，云何菩薩摩訶薩安住凈戒波羅蜜多，引攝安忍波羅蜜多？” 
　　佛言：“善現，若菩薩摩訶薩安住凈戒波羅蜜多，設諸有情競來分解菩薩肢節各取持去，菩薩于彼不生一念瞋恨之心，但作是念：‘我今獲得廣大善利，謂諸有情斷我支節隨意持去，我因彼故具足安忍波羅蜜多。今我此身不凈危脆，由舍此故，獲得如來清凈堅固金剛之身。’善現，是為菩薩摩訶薩安住凈戒波羅蜜多，引攝安忍波羅蜜多。” 
　　具壽善現復白佛言：“世尊，云何菩薩摩訶薩安住凈戒波羅蜜多，引攝精進波羅蜜多？” 
　　佛言：“善現，若菩薩摩訶薩安住凈戒波羅蜜多，身心精進常無懈息，擐大悲鎧作是念言：‘一切有情沉淪可畏暴惡難出生死大海，我當撥置安隱甘露涅槃界中。’善現，是為菩薩摩訶薩安住凈戒波羅蜜多，引攝精進波羅蜜多。” 
　　具壽善現復白佛言：“世尊，云何菩薩摩訶薩安住凈戒波羅蜜多，引攝靜慮波羅蜜多？” 
　　佛言：“善現，若菩薩摩訶薩安住凈戒波羅蜜多，雖入初靜慮，或入第二、第三、第四靜慮，或入空無邊處，或入識無邊處、無所有處、非想非非想處，或入滅定，而不墮聲聞、獨覺等地，亦不證實際。由本愿力所任持故，作是念言：‘諸有情類沒在可畏暴惡難出生死大海，我今游履清凈靜慮波羅蜜多，方便撥濟安置常樂涅槃界中。’善現，是為菩薩摩訶薩安住凈戒波羅蜜多，引攝靜慮波羅蜜多。” 
　　具壽善現復白佛言：“世尊，云何菩薩摩訶薩安住凈戒波羅蜜多，引攝般若波羅蜜多？” 
　　佛言：“善現，若菩薩摩訶薩安住凈戒波羅蜜多，不見有法若善若不善，不見有法若有記、若無記，不見有法若有漏若無漏，不見有法若墮世間若出世間，不見有法若有為若無為，不見有法若墮有數若墮無數，不見有法若墮有相若墮無相，亦不見法若有若無，唯觀諸法不離真如法界而轉。由此般若波羅蜜多方便善巧，不墮聲聞、獨覺等地，專求無上正等菩提。善現，是為菩薩摩訶薩安住凈戒波羅蜜多，引攝般若波羅蜜多。”  
　　爾時，具壽善現白佛言：“世尊，云何菩薩摩訶薩安住安忍波羅蜜多，引攝布施波羅蜜多？” 
　　佛言：“善現，若菩薩摩訶薩安住安忍波羅蜜多，從初發心乃至安坐妙菩提座，于其中間設有種種有情之類，非理毀罵、輕蔑、凌辱，乃至分分斷割肢節，菩薩爾時都無瞋忿，但作是念：‘此諸有情深可憐愍，為煩惱毒擾亂身心不得自在，無依無護貧苦所逼，我當施彼隨意所須，不應于中有所吝惜。’恒作是念：‘一切有情，須食施食，須飲施飲，須乘施乘，須衣施衣，須香花施香花，須臥具施臥具，須舍宅施舍宅，須燈燭施燈燭，須金施金，須銀施銀，須末尼施末尼，須真珠施真珠，須吠琉璃施吠琉璃，須末羅羯多施末羅羯多，須螺貝施螺貝，須璧玉施璧玉，須珊瑚施珊瑚，須石藏施石藏，須金剛施金剛，須帝青施帝青，須余寶施余寶，須醫藥施醫藥，須財谷施財谷，須資具施資具，隨其所須悉皆施與。’復持如是布施善根，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住安忍波羅蜜多，引攝布施波羅蜜多。” 
　　具壽善現復白佛言：“世尊，云何菩薩摩訶薩安住安忍波羅蜜多，引攝凈戒波羅蜜多？” 
　　佛言：“善現，若菩薩摩訶薩安住安忍波羅蜜多，從初發心乃至安坐妙菩提座，于其中間乃至為救自命因緣，于諸有情終不斷命損害支節，亦常于彼離不與取，離欲邪行，離虛誑語，離粗惡語，離離間語，離雜穢語，離貪欲，離瞋恚，離邪見。菩薩如是修凈戒時，不求聲聞、獨覺等地，持此善根與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住安忍波羅蜜多，引攝凈戒波羅蜜多。” 
　　具壽善現復白佛言：“世尊，云何菩薩摩訶薩安住安忍波羅蜜多，引攝精進波羅蜜多？” 
　　佛言：“善現，若菩薩摩訶薩安住安忍波羅蜜多，發起勇猛增上精進，恒作是念：‘若一有情在一踰繕那外，或十踰繕那外、或百踰繕那外、或千踰繕那外、或百千踰繕那外、或一俱胝踰繕那外、或十俱胝踰繕那外、或百俱胝踰繕那外、或千俱胝踰繕那外、或百千俱胝踰繕那外、或一那庾多踰繕那外、或十那庾多踰繕那外、或百那庾多踰繕那外、或千那庾多踰繕那外、或百千那庾多踰繕那外、或百千俱胝那庾多踰繕那外、或一世界外、或十世界外、或百世界外、或千世界外、或百千世界外、或一俱胝世界外、或十俱胝世界外、或百俱胝世界外、或千俱胝世界外、或百千俱胝世界外、或一那庾多世界外、或十那庾多世界外、或百那庾多世界外、或千那庾多世界外、或百千那庾多世界外、或百千俱胝那庾多世界外應可度者，我必當往方便教化，令其受持或一學處、或二、或三乃至具戒，況教令得或預流果、或一來果、或不還果、或阿羅漢果、或獨覺菩提！或令安住諸佛無上正等菩提尚無懈倦，況教無量無邊有情，皆令獲得世、出世間利益安樂！’復持如是精進善根，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住安忍波羅蜜多，引攝精進波羅蜜多。” 
　　具壽善現復白佛言：“世尊，云何菩薩摩訶薩安住安忍波羅蜜多，引攝靜慮波羅蜜多？” 
　　佛言：“善現，若菩薩摩訶薩安住安忍波羅蜜多，攝心無亂，離欲惡不善法，有尋有伺，離生喜樂，入初靜慮具足住，如是或入第二、第三、第四靜慮具足住，或入空無邊處定具足住，或入識無邊處、無所有處、非想非非想處定具足住，或入滅定具足住，是諸定中隨所生起心、心所法及所引善一切合集，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起，于諸靜慮及靜慮支俱無所得。善現，是為菩薩摩訶薩安住安忍波羅蜜多，引攝靜慮波羅蜜多。” 
　　具壽善現復白佛言：“世尊，云何菩薩摩訶薩安住安忍波羅蜜多，引攝般若波羅蜜多？” 
　　佛言：“善現，若菩薩摩訶薩安住安忍波羅蜜多，修行般若波羅蜜多，菩薩爾時雖以遠離行相、或以寂靜行相、或以無盡行相、或以永滅行相觀一切法，而于法性能不作證，乃至能坐妙菩提座，證得無上正等菩提，從此座起轉正法輪，利益安樂諸有情類。復持如是妙慧善根，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住安忍波羅蜜多，引攝般若波羅蜜多，如是引攝非取非舍。”  
　　爾時，具壽善現白佛言：“世尊，云何菩薩摩訶薩安住精進波羅蜜多，引攝布施波羅蜜多？” 
　　佛言：“善現，若菩薩摩訶薩安住精進波羅蜜多，身心精進常無懈怠，求諸善法曾無厭倦，恒作是念：‘我必應得所求無上正等菩提，不應不得。’是菩薩摩訶薩常求利樂一切有情，恒作是念：‘若一有情在一踰繕那外、或十踰繕那外、或百踰繕那外、或千踰繕那外、或百千踰繕那外、或一俱胝踰繕那外、或十俱胝踰繕那外、或百俱胝踰繕那外、或千俱胝踰繕那外、或百千俱胝踰繕那外、或一那庾多踰繕那外、或十那庾多踰繕那外、或百那庾多踰繕那外、或千那庾多踰繕那外、或百千那庾多踰繕那外、或百千俱胝那庾多踰繕那外、或一世界外、或十世界外、或百世界外、或千世界外、或百千世界外、或一俱胝世界外、或十俱胝世界外、或百俱胝世界外、或千俱胝世界外、或百千俱胝世界外、或一那庾多世界外、或十那庾多世界外、或百那庾多世界外、或千那庾多世界外、或百千那庾多世界外、或百千俱胝那庾多世界外應可度者，我必當往方便教化。若菩薩乘補特伽羅，令住無上正等菩提；若聲聞乘補特伽羅，令住預流、一來、不還、阿羅漢果；若獨覺乘補特伽羅，令其安住獨覺菩提；若余有情，令其安住十善業道。如是皆以法施、財施而充足之方便引攝。’復持如是布施善根，不求聲聞、獨覺等地，唯與一切有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住精進波羅蜜多，引攝布施波羅蜜多。” 
　　具壽善現復白佛言：“世尊，云何菩薩摩訶薩安住精進波羅蜜多，引攝凈戒波羅蜜多？” 
　　佛言：“善現，若菩薩摩訶薩安住精進波羅蜜多，從初發心乃至安坐妙菩提座，自離害生命，亦勸他離害生命，無倒稱揚離害生命法，歡喜贊嘆離害生命者；自離不與取，亦勸他離不與取，無倒稱揚離不與取法，歡喜贊嘆離不與取者；自離欲邪行，亦勸他離欲邪行，無倒稱揚離欲邪行法，歡喜贊嘆離欲邪行者；自離虛誑語，亦勸他離虛誑語，無倒稱揚離虛誑語法，歡喜贊嘆離虛誑語者；自離粗惡語，亦勸他離粗惡語，無倒稱揚離粗惡語法，歡喜贊嘆離粗惡語者；自離離間語，亦勸他離離間語，無倒稱揚離離間語法，歡喜贊嘆離離間語者；自離雜穢語，亦勸他離雜穢語，無倒稱揚離雜穢語法，歡喜贊嘆離雜穢語者；自離貪欲，亦勸他離貪欲，無倒稱揚離貪欲法，歡喜贊嘆離貪欲者；自離瞋恚，亦勸他離瞋恚，無倒稱揚離瞋恚法，歡喜贊嘆離瞋恚者；自離邪見，亦勸他離邪見，無倒稱揚離邪見法，歡喜贊嘆離邪見者。是菩薩摩訶薩持此凈戒波羅蜜多，不求欲界，不求色界，不求無色界，不求聲聞地，不求獨覺地，但持如是凈戒善根，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住精進波羅蜜多，引攝凈戒波羅蜜多。” 
　　具壽善現復白佛言：“世尊，云何菩薩摩訶薩安住精進波羅蜜多，引攝安忍波羅蜜多？” 
　　佛言：“善現，若菩薩摩訶薩安住精進波羅蜜多，從初發心乃至安坐妙菩提座，于其中間人非人等競來惱觸，或復斫刺、斷割肢節，隨意持去，菩薩爾時不作是念：‘誰斫刺我？誰斷割我？誰復持去？’但作是念：‘我今獲得廣大善利，彼諸有情為益我故，來斷割我身分肢節，然我本為諸有情故而受此身，彼來自取己之所有而成我事。’菩薩如是審諦思惟諸法實相而修安忍，持此安忍殊勝善根，不求聲聞、獨覺等地，但持如是安忍善根，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住精進波羅蜜多，引攝安忍波羅蜜多。” 
　　具壽善現復白佛言：“世尊，云何菩薩摩訶薩安住精進波羅蜜多，引攝靜慮波羅蜜多？” 
　　佛言：“善現，若菩薩摩訶薩安住精進波羅蜜多修習諸定，是菩薩摩訶薩離欲惡不善法，有尋有伺，離生喜樂，入初靜慮具足住；尋伺寂靜，住內等凈，心一趣性，無尋無伺，定生喜樂，入第二靜慮具足住；離喜住舍，具念正知，領身受樂，圣者于中能說能舍具念樂住，入第三靜慮具足住；斷樂斷苦，先喜憂沒，不苦不樂，舍念清凈，入第四靜慮具足住。是菩薩摩訶薩于諸有情起與樂想作意，入慈無量具足住；于諸有情起撥苦想作意，入悲無量具足住；于諸有情起慶喜想作意，入喜無量具足住；于諸有情起離苦樂平等想作意，入舍無量具足住。是菩薩摩訶薩于諸色中起厭粗想作意，入空無邊處定具足住；于諸識中起寂靜想作意，入識無邊處定具足住；于無所有中起寂靜想作意，入無所有處定具足住；于非有想非無想中起寂靜想作意，入非想非非想處定具足住；于滅想受定起止息想作意，入滅想受定具足住。是菩薩摩訶薩雖修如是靜慮、無量、無色、滅定，而不攝取彼異熟果，但隨有情應可受化，作利樂處而于中生。既生彼已，用四攝事而攝取之，方便安立令于布施、凈戒、安忍、精進、靜慮、般若波羅蜜多精勤修學。是菩薩摩訶薩依諸靜慮起勝神通，從一佛國至一佛國，親近供養諸佛世尊，請問甚深諸法性相，精勤引發殊勝善根。是菩薩摩訶薩合集如是種種善根，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住精進波羅蜜多，引攝靜慮波羅蜜多。” 
　　具壽善現復白佛言：“世尊，云何菩薩摩訶薩安住精進波羅蜜多，引攝般若波羅蜜多？” 
　　佛言：“善現，若菩薩摩訶薩安住精進波羅蜜多，是菩薩摩訶薩能于布施波羅蜜多，不見名、不見事、不見性、不見相；能于凈戒、安忍、精進、靜慮、般若波羅蜜多，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于四念住，不見名、不見事、不見性、不見相；能于四正斷、四神足、五根、五力、七等覺支、八圣道支，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于內空，不見名、不見事、不見性、不見相；能于外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于真如，不見名、不見事、不見性、不見相；能于法界、法性、不虛妄性、不變異性、平等性、離生性、法定、法住、實際、虛空界、不思議界，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于苦圣諦，不見名、不見事、不見性、不見相；能于集、滅、道圣諦，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于四靜慮，不見名、不見事、不見性、不見相；能于四無量、四無色定，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于八解脫，不見名、不見事、不見性、不見相；能于八勝處、九次第定、十遍處，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于空解脫門，不見名、不見事、不見性、不見相；能于無相、無愿解脫門，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于五眼，不見名、不見事、不見性、不見相；能于六神通，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于佛十力，不見名、不見事、不見性、不見相；能于四無所畏、四無礙解、大慈、大悲、大喜、大舍、十八佛不共法，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于無忘失法，不見名、不見事、不見性、不見相；能于恒住舍性，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于一切智，不見名、不見事、不見性、不見相；能于道相智、一切相智，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于一切陀羅尼門，不見名、不見事、不見性、不見相；能于一切三摩地門，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于一切菩薩摩訶薩行，不見名、不見事、不見性、不見相；能于諸佛無上正等菩提，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于預流果，不見名、不見事、不見性、不見相；能于一來、不還、阿羅漢果及獨覺菩提，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于色，不見名、不見事、不見性、不見相；能于受、想、行、識，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于眼處，不見名、不見事、不見性、不見相；能于耳、鼻、舌、身、意處，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于色處，不見名、不見事、不見性、不見相；能于聲、香、味、觸、法處，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于眼界，不見名、不見事、不見性、不見相；能于耳、鼻、舌、身、意界，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于色界，不見名、不見事、不見性、不見相；能于聲、香、味、觸、法界，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于眼識界，不見名、不見事、不見性、不見相；能于耳、鼻、舌、身、意識界，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于眼觸，不見名、不見事、不見性、不見相；能于耳、鼻、舌、身、意觸，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于眼觸為緣所生諸受，不見名、不見事、不見性、不見相；能于耳、鼻、舌、身、意觸為緣所生諸受，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于地界，不見名、不見事、不見性、不見相；能于水、火、風、空、識界，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于無明，不見名、不見事、不見性、不見相；能于行、識、名色、六處、觸、受、愛、取、有、生、老死愁嘆苦憂惱，亦不見名、不見事、不見性、不見相。 
　　“若菩薩摩訶薩安住精進波羅蜜多，是菩薩摩訶薩能于有色無色法，不見名、不見事、不見性、不見相；能于有見無見法、有對無對法、有漏無漏法、有為無為法，亦不見名、不見事、不見性、不見相。 
　　“如是菩薩摩訶薩于一切法若名、若事、若性、若相都無所見，于諸法中不起想念無所執著，如說能作；復以如是妙慧善根，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住精進波羅蜜多，引攝般若波羅蜜多。”  
　　爾時，具壽善現白佛言：“世尊，云何菩薩摩訶薩安住靜慮波羅蜜多，引攝布施波羅蜜多？” 
　　佛言：“善現，若菩薩摩訶薩安住靜慮波羅蜜多，于諸有情行財、法施，是菩薩摩訶薩離欲惡不善法，有尋有伺，離生喜樂，入初靜慮具足住；尋伺寂靜，住內等凈，心一趣性，無尋無伺，定生喜樂，入第二靜慮具足住；離喜住舍，具念正知，領身受樂，圣者于中能說能舍具念樂住，入第三靜慮具足住；斷樂斷苦，先喜憂沒，不苦不樂，舍念清凈，入第四靜慮具足住。于諸有情起與樂想作意，入慈無量具足住；于諸有情起撥苦想作意，入悲無量具足住；于諸有情起慶喜想作意，入喜無量具足住；于諸有情起離苦樂平等想作意，入舍無量具足住；于諸色中起厭粗想作意，入空無邊處定具足住；于諸識中起寂靜想作意，入識無邊處定具足住；于無所有中起寂靜想作意，入無所有處定具足住；于非有想非無想中起寂靜想作意，入非想非非想處定具足住；于滅想受定起止息想作意，入滅想受定具足住。是菩薩摩訶薩安住如是所說靜慮波羅蜜多，以無亂心于諸有情行財、法施，常自行財、法施，亦常勸他行財、法施，常無倒稱揚行財、法施法，常歡喜贊嘆行財、法施者。是菩薩摩訶薩持此善根，不求聲聞、獨覺等地，但持如是布施善根，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住靜慮波羅蜜多，引攝布施波羅蜜多。” 
　　具壽善現復白佛言：“世尊，云何菩薩摩訶薩安住靜慮波羅蜜多，引攝凈戒波羅蜜多？” 
　　佛言：“善現，若菩薩摩訶薩安住靜慮波羅蜜多，受持凈戒常不發起貪俱行心、瞋俱行心、癡俱行心，常不發起害俱行心、慳俱行心、嫉俱行心，常不發起樂毀凈戒俱行之心，但常發起一切智智相應作意。復持如是功德善根，不求聲聞、獨覺等地，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住靜慮波羅蜜多，引攝凈戒波羅蜜多。”  
大般若波羅蜜多經卷第三百五十 初分相引攝品第六十之二  
　　具壽善現復白佛言：“世尊，云何菩薩摩訶薩安住靜慮波羅蜜多，引攝安忍波羅蜜多？” 
　　佛言：“善現，若菩薩摩訶薩安住靜慮波羅蜜多修學安忍，觀色如聚沫，觀受如浮泡，觀想如陽焰，觀行如芭蕉，觀識如幻事，作是觀時，于五取蘊不堅固想常現在前。復作是念：‘諸法皆空無我、我所，色是誰色？受是誰受？想是誰想？行是誰行？識是誰識？’如是觀時，復作是念：‘諸法皆空離我、我所，誰能割截？誰受割截？誰能毀罵？誰受毀罵？誰復于中發起瞋恨？’菩薩如是依止靜慮，審諦觀察能具安忍，復持如是安忍善根，與諸有情平等共有回向無上正等菩提。以無所得而為方便。如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住靜慮波羅蜜多，引攝安忍波羅蜜多。” 
　　具壽善現復白佛言：“世尊，云何菩薩摩訶薩安住靜慮波羅蜜多，引攝精進波羅蜜多？” 
　　佛言：“善現，若菩薩摩訶薩安住靜慮波羅蜜多，發起種種勇猛精進，謂菩薩摩訶薩離欲惡不善法，有尋有伺，離生喜樂，入初靜慮具足住；尋伺寂靜，住內等凈，心一趣性，無尋無伺，定生喜樂，入第二靜慮具足住；離喜住舍，具念正知，領身受樂，圣者于中能說能舍具念樂住，入第三靜慮具足住；斷樂斷苦，先喜憂沒，不苦不樂，舍念清凈，入第四靜慮具足住。 
　　“菩薩如是修靜慮時，于諸靜慮及靜慮支皆不取相，發起殊勝神境智通，能作無邊大神變事，所謂震動十方世界，變一為多、變多為一，或隱或顯迅速無礙，山崖墻壁直過如空，陵虛往來猶如飛鳥，地中出沒如出沒水，水上經行如經行地，身出煙焰如燎高原，體注眾流如銷雪嶺，日月神德威勢難當，以手捫摩光明隱蔽，乃至凈居轉身自在，如斯神變其數無邊。 
　　“發起殊勝天耳智通，明了清凈過人天耳，能如實聞十方世界情、非情類種種音聲，所謂遍聞諸地獄聲、傍生聲、鬼界聲、人聲、天聲、聲聞聲、獨覺聲、菩薩聲、諸佛聲、訶毀生死聲、贊嘆涅槃聲、棄背有為聲、趣向菩提聲、厭惡有漏聲、欣樂無漏聲、稱揚三寶聲、制伏邪道聲、論議決擇聲、諷誦經典聲、勸斷惡法聲、令修善法聲、撥濟苦難聲，如是等聲若大若小悉聞無礙。 
　　“引發殊勝他心智通，能如實知十方世界他有情類心、心所法，所謂遍知他有情類，若有貪心若離貪心、若有瞋心若離瞋心、若有癡心若離癡心、若有愛心若離愛心、若有取心若離取心、若聚心若散心、若小心若大心、若舉心若下心、若寂靜心若不寂靜心、若掉心若不掉心、若定心若不定心、若解脫心若不解脫心、若有漏心若無漏心、若修心若不修心、若有上心若無上心，如是等心皆如實知。 
　　“發起殊勝宿住智通，如實念知十方世界無量有情諸宿住事，所謂隨念若自若他一心、十心、百心、千心、多百千心頃諸宿住事，或復隨念一日、十日、百日、千日、多百千日諸宿住事，或復隨念一月、十月、百月、千月、多百千月諸宿住事，或復隨念一年、十年、百年、千年、多百千年諸宿住事，或復隨念一劫、十劫、百劫、千劫、多百千劫，乃至無量無數百千俱胝那庾多劫諸宿住事，或復隨念前際所有諸宿住事，如是處時，有如是名、如是姓、如是種類、如是食、如是久住、如是壽限、如是長壽、如是受樂、如是受苦、從彼處沒來生此間、從此間沒往生彼處、如是狀貌、如是言說，若略若廣，若自若他，諸宿住事皆隨念知。 
　　“引發殊勝天眼智通，明了清凈過人天眼，能如實見十方世界有情無情種種色像，所謂普見諸有情類死時生時妙色粗色、善趣惡趣、若勝若劣，諸如是等種種色像，因此復知諸有情類隨業力用受生差別：如是有情成就身惡行、成就語惡行、成就意惡行，毀謗賢圣邪見因緣，身壞命終當墮惡趣，或生地獄，或生傍生，或生鬼界，或生邊地下賤悖惡有情類中受諸苦惱；如是有情成就身妙行、成就語妙行、成就意妙行，稱贊賢圣正見因緣，身壞命終當升善趣，或生天上，或生人中，受諸快樂。——如是有情種種業類、受果差別皆如實知。 
　　“菩薩住此五妙神通，從一佛國往一佛國，親近供養諸佛世尊，請問諸佛甚深法義，種植無量微妙善根，成熟有情、嚴凈佛土，勸修種種諸菩薩行。持此善根不求聲聞、獨覺等地，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住靜慮波羅蜜多，引攝精進波羅蜜多。” 
　　具壽善現復白佛言：“世尊，云何菩薩摩訶薩安住靜慮波羅蜜多，引攝般若波羅蜜多？” 
　　佛言：“善現，若菩薩摩訶薩安住靜慮波羅蜜多，觀色不可得，觀受、想、行、識不可得；觀眼處不可得，觀耳、鼻、舌、身、意處不可得；觀色處不可得，觀聲、香、味、觸、法處不可得；觀眼界不可得，觀耳、鼻、舌、身、意界不可得；觀色界不可得，觀聲、香、味、觸、法界不可得；觀眼識界不可得，觀耳、鼻、舌、身、意識界不可得；觀眼觸不可得，觀耳、鼻、舌、身、意觸不可得；觀眼觸為緣所生諸受不可得，觀耳、鼻、舌、身、意觸為緣所生諸受不可得；觀地界不可得，觀水、火、風、空、識界不可得；觀無明不可得，觀行、識、名色、六處、觸、受、愛、取、有、生、老死愁嘆苦憂惱不可得；觀布施波羅蜜多不可得，觀凈戒、安忍、精進、靜慮、般若波羅蜜多不可得；觀內空不可得，觀外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不可得；觀真如不可得，觀法界、法性、不虛妄性、不變異性、平等性、離生性、法定、法住、實際、虛空界、不思議界不可得；觀苦圣諦不可得，觀集、滅、道圣諦不可得；觀四靜慮不可得，觀四無量、四無色定不可得；觀八解脫不可得，觀八勝處、九次第定、十遍處不可得；觀四念住不可得，觀四正斷、四神足、五根、五力、七等覺支、八圣道支不可得；觀空解脫門不可得，觀無相、無愿解脫門不可得；觀五眼不可得，觀六神通不可得；觀佛十力不可得，觀四無所畏、四無礙解、大慈、大悲、大喜、大舍、十八佛不共法不可得；觀無忘失法不可得，觀恒住舍性不可得；觀一切智不可得，觀道相智、一切相智不可得；觀一切陀羅尼門不可得，觀一切三摩地門不可得；觀預流果不可得，觀一來、不還、阿羅漢果不可得；觀獨覺菩提不可得，觀一切菩薩摩訶薩行不可得；觀諸佛無上正等菩提不可得；觀有為界不可得，觀無為界不可得。如是菩薩觀一切法不可得故，無作無作故，無生無生故，無滅無滅故，畢竟清凈常住無變。所以者何？以一切法如來出世若不出世，安住法性、安住法界、安住法住、安住法定，無生無滅恒無變易。是菩薩摩訶薩心常無亂，恒時安住一切智智相應作意，如實觀察一切法性都無所有，復持如是妙慧善根，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住靜慮波羅蜜多，引攝般若波羅蜜多。”  
　　爾時，具壽善現白佛言：“世尊，云何菩薩摩訶薩安住般若波羅蜜多，引攝布施波羅蜜多？” 
　　佛言：“善現，若菩薩摩訶薩安住般若波羅蜜多，觀一切法空無所有。” 
　　具壽善現即白佛言：“云何菩薩摩訶薩觀一切法空無所有？” 
　　佛言：“善現，是菩薩摩訶薩安住般若波羅蜜多，觀內空性，內空性不可得；觀外空性，外空性不可得；觀內外空性，內外空性不可得；觀空空性，空空性不可得；觀大空性，大空性不可得；觀勝義空性，勝義空性不可得；觀有為空性，有為空性不可得；觀無為空性，無為空性不可得；觀畢竟空性，畢竟空性不可得；觀無際空性，無際空性不可得；觀散空性，散空性不可得；觀無變異空性，無變異空性不可得；觀本性空性，本性空性不可得；觀自相空性，自相空性不可得；觀共相空性，共相空性不可得；觀一切法空性，一切法空性不可得；觀不可得空性，不可得空性不可得；觀無性空性，無性空性不可得；觀自性空性，自性空性不可得；觀無性自性空性，無性自性空性不可得。 
　　“是菩薩摩訶薩安住如是諸空觀中，不得色若空若不空，不得受、想、行、識若空若不空；不得眼處若空若不空，不得耳、鼻、舌、身、意處若空若不空；不得色處若空若不空，不得聲、香、味、觸、法處若空若不空；不得眼界若空若不空，不得耳、鼻、舌、身、意界若空若不空；不得色界若空若不空，不得聲、香、味、觸、法界若空若不空；不得眼識界若空若不空，不得耳、鼻、舌、身、意識界若空若不空；不得眼觸若空若不空，不得耳、鼻、舌、身、意觸若空若不空；不得眼觸為緣所生諸受若空若不空，不得耳、鼻、舌、身、意觸為緣所生諸受若空若不空；不得地界若空若不空，不得水、火、風、空、識界若空若不空；不得無明若空若不空，不得行、識、名色、六處、觸、受、愛、取、有、生、老死愁嘆苦憂惱若空若不空；不得布施波羅蜜多若空若不空，不得凈戒、安忍、精進、靜慮、般若波羅蜜多若空若不空；不得內空若空若不空，不得外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若空若不空；不得真如若空若不空，不得法界、法性、不虛妄性、不變異性、平等性、離生性、法定、法住、實際、虛空界、不思議界若空若不空；不得苦圣諦若空若不空，不得集、滅、道圣諦若空若不空；不得四靜慮若空若不空，不得四無量、四無色定若空若不空；不得八解脫若空若不空，不得八勝處、九次第定、十遍處若空若不空；不得四念住若空若不空，不得四正斷、四神足、五根、五力、七等覺支、八圣道支若空若不空；不得空解脫門若空若不空，不得無相、無愿解脫門若空若不空；不得五眼若空若不空，不得六神通若空若不空；不得佛十力若空若不空，不得四無所畏、四無礙解、大慈、大悲、大喜、大舍、十八佛不共法若空若不空；不得無忘失法若空若不空，不得恒住舍性若空若不空；不得一切智若空若不空，不得道相智、一切相智若空若不空；不得一切陀羅尼門若空若不空，不得一切三摩地門若空若不空；不得預流果若空若不空，不得一來、不還、阿羅漢果若空若不空；不得獨覺菩提若空若不空；不得一切菩薩摩訶薩行若空若不空；不得諸佛無上正等菩提若空若不空；不得有為界若空若不空，不得無為界若空若不空。 
　　“是菩薩摩訶薩如是安住甚深般若波羅蜜多，于諸有情所有布施，若食、若飲、若乘、若衣，若諸香花、臥具、舍宅、燈燭、床座，若諸金銀、末尼、真珠、末羅羯多、螺貝、璧玉、珊瑚、石藏、帝青、金剛、吠琉璃等種種珍寶，若諸醫藥、涂香、末香、財谷、資具，諸如是等皆觀為空。若能施、若所施、若施福，如是一切亦觀為空。 
　　“是時，菩薩慳心、著心畢竟不起。所以者何？是菩薩摩訶薩行深般若波羅蜜多，從初發心乃至安坐妙菩提座，如是分別一切不起。如諸如來、應、正等覺未嘗暫起慳心、著心，是菩薩摩訶薩亦復如是，行深般若波羅蜜多，慳心、著心皆永不起。 
　　“善現當知，甚深般若波羅蜜多是諸菩薩摩訶薩師，能令菩薩摩訶薩眾不起一切妄想分別，諸菩薩摩訶薩安住如是甚深般若波羅蜜多，所行布施皆無染著，復持如是布施善根，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住般若波羅蜜多，引攝布施波羅蜜多。” 
　　具壽善現復白佛言：“世尊，云何菩薩摩訶薩安住般若波羅蜜多，引攝凈戒波羅蜜多？” 
　　佛言：“善現，若菩薩摩訶薩安住般若波羅蜜多，不起聲聞、獨覺等心。何以故？是菩薩摩訶薩觀諸聲聞、獨覺等地皆不可得，回向聲聞、獨覺等心及彼身語亦不可得。是菩薩摩訶薩安住般若波羅蜜多，從初發心乃至安坐妙菩提座，于其中間自離斷生命，亦勸他離斷生命，無倒稱揚離斷生命法，歡喜贊嘆離斷生命者；自離不與取，亦勸他離不與取，無倒稱揚離不與取法，歡喜贊嘆離不與取者；自離欲邪行，亦勸他離欲邪行，無倒稱揚離欲邪行法，歡喜贊嘆離欲邪行者；自離虛誑語，亦勸他離虛誑語，無倒稱揚離虛誑語法，歡喜贊嘆離虛誑語者；自離粗惡語，亦勸他離粗惡語，無倒稱揚離粗惡語法，歡喜贊嘆離粗惡語者；自離離間語，亦勸他離離間語，無倒稱揚離離間語法，歡喜贊嘆離離間語者；自離雜穢語，亦勸他離雜穢語，無倒稱揚離雜穢語法，歡喜贊嘆離雜穢語者；自離貪欲，亦勸他離貪欲，無倒稱揚離貪欲法，歡喜贊嘆離貪欲者；自離瞋恚，亦勸他離瞋恚，無倒稱揚離瞋恚法，歡喜贊嘆離瞋恚者；自離邪見，亦勸他離邪見，無倒稱揚離邪見法，歡喜贊嘆離邪見者。是菩薩摩訶薩持此凈戒所生善根，不求欲界、色界、無色界，不求聲聞及獨覺地，但持如是凈戒善根，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住般若波羅蜜多，引攝凈戒波羅蜜多。” 
　　具壽善現復白佛言：“世尊，云何菩薩摩訶薩安住般若波羅蜜多，引攝安忍波羅蜜多？” 
　　佛言：“善現，若菩薩摩訶薩安住般若波羅蜜多起隨順忍，得此忍已，常作是念：‘一切法中無有一法若起若盡、若生若滅、若老若病、若能罵者若受罵者、若能謗者若受謗者、若能割者若受割者、若能截者若受截者、若能刺者若受刺者、若能破者若受破者、若能縛者若受縛者、若能打者若受打者、若能惱者若受惱者、若能殺者若受殺者，如是一切性相皆空，不應于中妄想分別。’是菩薩摩訶薩從初發心乃至安坐妙菩提座，于其中間假使一切有情之類皆來毀謗、訶責、凌辱，以諸刀、杖、瓦、石塊等加害、捶打、割截、斫刺，乃至分解身諸支節。菩薩爾時心無變異，但作是念：‘甚可怪哉！諸法性中都無毀謗、訶責、凌辱、加害等事，而諸有情妄想分別謂為實有，發起種種煩惱惡業，現在當來受諸苦惱。’是菩薩摩訶薩復持如是安忍善根，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住般若波羅蜜多，引攝安忍波羅蜜多。” 
　　具壽善現復白佛言：“世尊，云何菩薩摩訶薩安住般若波羅蜜多，引攝精進波羅蜜多？” 
　　佛言：“善現，若菩薩摩訶薩安住般若波羅蜜多，勇猛精進為諸有情宣說正法身心無倦，是菩薩摩訶薩住四神足方便善巧，身心精進常無懈息，能往一世界、或十世界、或百世界、或千世界、或百千世界、或百千俱胝那庾多世界諸有情所，宣說正法方便教導，令住布施波羅蜜多，方便教導令住凈戒、安忍、精進、靜慮、般若波羅蜜多；方便教導令住內空，方便教導令住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；方便教導令住真如，方便教導令住法界、法性、不虛妄性、不變異性、平等性、離生性、法定、法住、實際、虛空界、不思議界；方便教導令住苦圣諦，方便教導令住集、滅、道圣諦；方便教導令住四靜慮，方便教導令住四無量、四無色定；方便教導令住八解脫，方便教導令住八勝處、九次第定、十遍處；方便教導令住四念住，方便教導令住四正斷、四神足、五根、五力、七等覺支、八圣道支；方便教導令住空解脫門，方便教導令住無相、無愿解脫門；方便教導令住五眼，方便教導令住六神通；方便教導令住佛十力，方便教導令住四無所畏、四無礙解、大慈、大悲、大喜、大舍、十八佛不共法；方便教導令住無忘失法，方便教導令住恒住舍性；方便教導令住一切智，方便教導令住道相智、一切相智；方便教導令住一切陀羅尼門，方便教導令住一切三摩地門；方便教導令住預流果，方便教導令住一來、不還、阿羅漢果；方便教導令住獨覺菩提；方便教導令住一切菩薩摩訶薩行；方便教導令住諸佛無上正等菩提。 
　　“雖令安住如上所說種種功德，而不令其住著有為或無為界。是菩薩摩訶薩復持如是精進善根，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住般若波羅蜜多，引攝精進波羅蜜多。” 
　　具壽善現復白佛言：“世尊，云何菩薩摩訶薩安住般若波羅蜜多，引攝靜慮波羅蜜多？” 
　　佛言：“善現，若菩薩摩訶薩安住般若波羅蜜多，除佛三摩地，于余所有諸三摩地、若聲聞三摩地、若獨覺三摩地、若菩薩三摩地，皆能自在隨意入出。是菩薩摩訶薩安住自在三摩地中，于八解脫皆能自在順逆入出。云何為八？謂有色觀諸色，是初解脫；內無色想觀外諸色，是第二解脫；凈勝解身作證，是第三解脫；超一切色想，滅有對想，不思惟種種想，入無邊空，空無邊處定具足住，是第四解脫；超一切空無邊處定，入無邊識，識無邊處定具足住，是第五解脫；超一切識無邊處定，入無少所有，無所有處定具足住，是第六解脫；超一切無所有處定，入非想非非想處定具足住，是第七解脫；超一切非想非非想處定，入滅想受定具足住，是第八解脫。是菩薩摩訶薩能于如是八解脫中，若順若逆入出自在，復能于彼九次第定，自在隨意順逆入出。云何為九？謂離欲惡不善法，有尋有伺，離生喜樂，入初靜慮具足住，是初次第定；尋伺寂靜，住內等凈，心一趣性，無尋無伺，定生喜樂，入第二靜慮具足住，是第二次第定；離喜住舍，具念正知，領身受樂，圣者于中能說能舍具念樂住，入第三靜慮具足住，是第三次第定；斷樂斷苦，先喜憂沒，不苦不樂，舍念清凈，入第四靜慮具足住，是第四次第定；超一切色想，滅有對想，不思惟種種想，入無邊空，空無邊處定具足住，是第五次第定；超一切空無邊處定，入無邊識，識無邊處定具足住，是第六次第定；超一切識無邊處定，入無少所有，無所有處定具足住，是第七次第定；超一切無所有處定，入非想非非想處定具足住，是第八次第定；超一切非想非非想處定，入滅想受定具足住，是第九次第定。是菩薩摩訶薩能于如是九次第定，若順若逆入出自在。 
　　“善現當知，是菩薩摩訶薩于八解脫、九次第定善成熟已，復能入菩薩摩訶薩師子頻申三摩地。云何名為菩薩摩訶薩師子頻申三摩地？善現，若菩薩摩訶薩離欲惡不善法，有尋有伺，離生喜樂，入初靜慮具足住；尋伺寂靜，住內等凈，心一趣性，無尋無伺，定生喜樂，入第二靜慮具足住；離喜住舍，具念正知，領身受樂，圣者于中能說能舍具念樂住，入第三靜慮具足住；斷樂斷苦，先喜憂沒，不苦不樂，舍念清凈，入第四靜慮具足住；超一切色想，滅有對想，不思惟種種想，入無邊空，空無邊處定具足住；超一切空無邊處定，入無邊識，識無邊處定具足住；超一切識無邊處定，入無少所有，無所有處定具足住；超一切無所有處定，入非想非非想處定具足住；超一切非想非非想處定，入滅想受定具足住。復從滅想受定起，還入非想非非想處定；從非想非非想處定起，入無所有處定；從無所有處定起，入識無邊處定；從識無邊處定起，入空無邊處定；從空無邊處定起，入第四靜慮；從第四靜慮起，入第三靜慮；從第三靜慮起，入第二靜慮；從第二靜慮起，入初靜慮。善現，是為菩薩摩訶薩師子頻申三摩地。 
　　“善現當知，是菩薩摩訶薩于師子頻申三摩地善成熟已，復能入菩薩摩訶薩集散三摩地。云何名為菩薩摩訶薩集散三摩地？善現，若菩薩摩訶薩離欲惡不善法，有尋有伺，離生喜樂，入初靜慮具足住；從初靜慮起，入第二靜慮具足住；從第二靜慮起，入第三靜慮具足住；從第三靜慮起，入第四靜慮具足住；從第四靜慮起，入空無邊處定具足住；從空無邊處定起，入識無邊處定具足住；從識無邊處定起，入無所有處定具足住；從無所有處定起，入非想非非想處定具足住；從非想非非想處定起，入滅想受定具足住；從滅想受定起，入初靜慮；從初靜慮起，入滅想受定；從滅想受定起，入第二靜慮；從第二靜慮起，入滅想受定；從滅想受定起，入第三靜慮；從第三靜慮起，入滅想受定，從滅想受定起，入第四靜慮；從第四靜慮起，入滅想受定；從滅想受定起，入空無邊處定；從空無邊處定起，入滅想受定；從滅想受定起，入識無邊處定；從識無邊處定起，入滅想受定；從滅想受定起，入無所有處定；從無所有處定起，入滅想受定；從滅想受定起，入非想非非想處定；從非想非非想處定起，入滅想受定；從滅想受定起，住不定心；從不定心，入滅想受定；從滅想受定起，住不定心；從不定心，入非想非非想處定；從非想非非想處定起，住不定心；從不定心，入無所有處定；從無所有處定起，住不定心；從不定心，入識無邊處定；從識無邊處定起，住不定心；從不定心，入空無邊處定；從空無邊處定起，住不定心；從不定心，入第四靜慮；從第四靜慮起，住不定心；從不定心，入第三靜慮；從第三靜慮起，住不定心；從不定心，入第二靜慮；從第二靜慮起，住不定心；從不定心，入初靜慮；從初靜慮起，住不定心。善現，是為菩薩摩訶薩集散三摩地。若菩薩摩訶薩安住集散三摩地中，得一切法平等實性。是菩薩摩訶薩復持如是靜慮善根，與諸有情平等共有回向無上正等菩提。以無所得而為方便，如是回向大菩提時遠離三心，謂誰回向？用何回向？回向何處？如是三心皆永不起。善現，是為菩薩摩訶薩安住般若波羅蜜多，引攝靜慮波羅蜜多。”   
 上一部：乾隆大藏經·大乘般若部·大般若波羅蜜多經六百卷（第三百三十一卷～第三百四十卷）  下一部：乾隆大藏經·大乘般若部·大般若波羅蜜多經六百卷（第三百五十一卷～第三百六十卷）   
 
   
   
乾隆大藏經·大乘般若部·大般若波羅蜜多經        
    