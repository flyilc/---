    第0001-30部～大般若波羅蜜多經六百卷（第二百九十一卷～第三百卷）           
    
     大乘般若部·第0001部    大般若波羅蜜多經六百卷（第二百九十一卷～第三百卷）    唐三藏法師玄奘奉詔譯       
  

大般若波羅蜜多經卷第二百九十一 初分著不著相品第三十六之五  
　　“善現，菩薩摩訶薩行般若波羅蜜多時，若不行五眼著不著相是行般若波羅蜜多，不行六神通著不著相是行般若波羅蜜多。 
　　“善現，菩薩摩訶薩行般若波羅蜜多時，若不行佛十力著不著相是行般若波羅蜜多，不行四無所畏、四無礙解、大慈、大悲、大喜、大舍、十八佛不共法著不著相是行般若波羅蜜多。 
　　“善現，菩薩摩訶薩行般若波羅蜜多時，若不行無忘失法著不著相是行般若波羅蜜多，不行恒住舍性著不著相是行般若波羅蜜多。 
　　“善現，菩薩摩訶薩行般若波羅蜜多時，若不行一切智著不著相是行般若波羅蜜多，不行道相智、一切相智著不著相是行般若波羅蜜多。 
　　“善現，菩薩摩訶薩行般若波羅蜜多時，若不行一切陀羅尼門著不著相是行般若波羅蜜多，不行一切三摩地門著不著相是行般若波羅蜜多。 
　　“善現，菩薩摩訶薩行般若波羅蜜多時，若不行預流果著不著相是行般若波羅蜜多，不行一來、不還、阿羅漢果著不著相是行般若波羅蜜多。 
　　“善現，菩薩摩訶薩行般若波羅蜜多時，若不行獨覺菩提著不著相是行般若波羅蜜多。 
　　“善現，菩薩摩訶薩行般若波羅蜜多時，若不行一切菩薩摩訶薩行著不著相是行般若波羅蜜多。 
　　“善現，菩薩摩訶薩行般若波羅蜜多時，若不行諸佛無上正等菩提著不著相是行般若波羅蜜多。 
　　“善現，菩薩摩訶薩如是行般若波羅蜜多時，于色不起著不著想，于受、想、行、識不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于眼處不起著不著想，于耳、鼻、舌、身、意處不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于色處不起著不著想，于聲、香、味、觸、法處不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于眼界不起著不著想，于色界、眼識界及眼觸、眼觸為緣所生諸受不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于耳界不起著不著想，于聲界、耳識界及耳觸、耳觸為緣所生諸受不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于鼻界不起著不著想，于香界、鼻識界及鼻觸、鼻觸為緣所生諸受不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于舌界不起著不著想，于味界、舌識界及舌觸、舌觸為緣所生諸受不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于身界不起著不著想，于觸界、身識界及身觸、身觸為緣所生諸受不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于意界不起著不著想，于法界、意識界及意觸、意觸為緣所生諸受不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于地界不起著不著想，于水、火、風、空、識界不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于無明不起著不著想，于行、識、名色、六處、觸、受、愛、取、有、生、老死愁嘆苦憂惱不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于布施波羅蜜多不起著不著想，于凈戒、安忍、精進、靜慮、般若波羅蜜多不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于內空不起著不著想，于外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于真如不起著不著想，于法界、法性、不虛妄性、不變異性、平等性、離生性、法定、法住、實際、虛空界、不思議界不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于苦圣諦不起著不著想，于集、滅、道圣諦不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于四靜慮不起著不著想，于四無量、四無色定不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于八解脫不起著不著想，于八勝處、九次第定、十遍處不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于四念住不起著不著想，于四正斷、四神足、五根、五力、七等覺支、八圣道支不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于空解脫門不起著不著想，于無相、無愿解脫門不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于菩薩十地不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于五眼不起著不著想，于六神通不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于佛十力不起著不著想，于四無所畏、四無礙解、大慈、大悲、大喜、大舍、十八佛不共法不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于無忘失法不起著不著想，于恒住舍性不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于一切智不起著不著想，于道相智、一切相智不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于一切陀羅尼門不起著不著想，于一切三摩地門不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于預流果不起著不著想，于一來、不還、阿羅漢果不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于獨覺菩提不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于一切菩薩摩訶薩行不起著不著想，是行般若波羅蜜多。 
　　“善現，菩薩摩訶薩如是行般若波羅蜜多時，于諸佛無上正等菩提不起著不著想，是行般若波羅蜜多。”  
　　爾時，具壽善現白佛言：“甚奇，世尊！如是般若波羅蜜多甚深法性，若說若不說，俱不增不減。” 
　　佛言：“善現，如是，如是，如汝所說，如是般若波羅蜜多甚深法性，若說不說俱無增減。 
　　“善現，假使如來、應、正等覺，盡其壽住贊毀虛空，而彼虛空無增無減，如是般若波羅蜜多甚深法性亦復如是，若贊若毀不增不減。 
　　“善現，譬如幻士于毀贊時不減不增、無憂無喜，如是般若波羅蜜多甚深法性亦復如是，若說不說如本無異。” 
　　具壽善現復白佛言：“世尊，諸菩薩摩訶薩修行般若波羅蜜多甚為難事，謂此般若波羅蜜多，若修不修無增無減亦無向背，而勤修學如是般若波羅蜜多，乃至無上正等菩提曾無退轉。何以故？世尊，諸菩薩摩訶薩修行般若波羅蜜多，如修虛空都無所有。 
　　“世尊，如虛空中，無色可施設，無受、想、行、識可施設，所修般若波羅蜜多亦復如是。 
　　“世尊，如虛空中，無眼處可施設，無耳、鼻、舌、身、意處可施設，所修般若波羅蜜多亦復如是。 
　　“世尊，如虛空中，無色處可施設，無聲、香、味、觸、法處可施設，所修般若波羅蜜多亦復如是。 
　　“世尊，如虛空中，無眼界可施設，無色界、眼識界及眼觸、眼觸為緣所生諸受可施設，所修般若波羅蜜多亦復如是。 
　　“世尊，如虛空中，無耳界可施設，無聲界、耳識界及耳觸、耳觸為緣所生諸受可施設，所修般若波羅蜜多亦復如是。 
　　“世尊，如虛空中，無鼻界可施設，無香界、鼻識界及鼻觸、鼻觸為緣所生諸受可施設，所修般若波羅蜜多亦復如是。 
　　“世尊，如虛空中，無舌界可施設，無味界、舌識界及舌觸、舌觸為緣所生諸受可施設，所修般若波羅蜜多亦復如是。 
　　“世尊，如虛空中，無身界可施設，無觸界、身識界及身觸、身觸為緣所生諸受可施設，所修般若波羅蜜多亦復如是。 
　　“世尊，如虛空中，無意界可施設，無法界、意識界及意觸、意觸為緣所生諸受可施設，所修般若波羅蜜多亦復如是。 
　　“世尊，如虛空中，無地界可施設，無水、火、風、空、識界可施設，所修般若波羅蜜多亦復如是。 
　　“世尊，如虛空中，無無明可施設，無行、識、名色、六處、觸、受、愛、取、有、生、老死愁嘆苦憂惱可施設，所修般若波羅蜜多亦復如是。 
　　“世尊，如虛空中，無布施波羅蜜多可施設，無凈戒、安忍、精進、靜慮、般若波羅蜜多可施設，所修般若波羅蜜多亦復如是。 
　　“世尊，如虛空中，無內空可施設，無外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空可施設，所修般若波羅蜜多亦復如是。 
　　“世尊，如虛空中，無真如可施設，無法界、法性、不虛妄性、不變異性、平等性、離生性、法定、法住、實際、虛空界、不思議界可施設，所修般若波羅蜜多亦復如是。 
　　“世尊，如虛空中，無苦圣諦可施設，無集、滅、道圣諦可施設，所修般若波羅蜜多亦復如是。 
　　“世尊，如虛空中，無四靜慮可施設，無四無量、四無色定可施設，所修般若波羅蜜多亦復如是。 
　　“世尊，如虛空中，無八解脫可施設，無八勝處、九次第定、十遍處可施設，所修般若波羅蜜多亦復如是。 
　　“世尊，如虛空中，無四念住可施設，無四正斷、四神足、五根、五力、七等覺支、八圣道支可施設，所修般若波羅蜜多亦復如是。 
　　“世尊，如虛空中，無空解脫門可施設，無無相、無愿解脫門可施設，所修般若波羅蜜多亦復如是。 
　　“世尊，如虛空中，無菩薩十地可施設，所修般若波羅蜜多亦復如是。 
　　“世尊，如虛空中，無五眼可施設，無六神通可施設，所修般若波羅蜜多亦復如是。 
　　“世尊，如虛空中，無佛十力可施設，無四無所畏、四無礙解、大慈、大悲、大喜、大舍、十八佛不共法可施設，所修般若波羅蜜多亦復如是。 
　　“世尊，如虛空中，無無忘失法可施設，無恒住舍性可施設，所修般若波羅蜜多亦復如是。 
　　“世尊，如虛空中，無一切智可施設，無道相智、一切相智可施設，所修般若波羅蜜多亦復如是。 
　　“世尊，如虛空中，無一切陀羅尼門可施設，無一切三摩地門可施設，所修般若波羅蜜多亦復如是。 
　　“世尊，如虛空中，無預流果可施設，無一來、不還、阿羅漢果可施設，所修般若波羅蜜多亦復如是。 
　　“世尊，如虛空中，無獨覺菩提可施設，所修般若波羅蜜多亦復如是。 
　　“世尊，如虛空中，無一切菩薩摩訶薩行可施設，所修般若波羅蜜多亦復如是。 
　　“世尊，如虛空中，無諸佛無上正等菩提可施設，所修般若波羅蜜多亦復如是。”  
　　爾時，具壽善現復白佛言：“世尊，是菩薩摩訶薩能擐如是大功德鎧，我等有情皆應敬禮。 
　　“世尊，若菩薩摩訶薩為諸有情擐功德鎧勤精進者，如為虛空擐功德鎧發勤精進。 
　　“世尊，若菩薩摩訶薩為欲成熟解脫有情擐功德鎧勤精進者，如為虛空成熟解脫擐功德鎧發勤精進。 
　　“世尊，若菩薩摩訶薩為一切法擐大功德鎧勤精進者，如為虛空擐大功德鎧發勤精進。 
　　“世尊，若菩薩摩訶薩為撥有情令出生死擐功德鎧勤精進者，如為舉虛空置高勝處擐大功德鎧發勤精進。 
　　“世尊，菩薩摩訶薩得大精進波羅蜜多，為如虛空諸有情類速脫生死發趣無上正等菩提。 
　　“世尊，菩薩摩訶薩得不思議無等神力，為如虛空諸法性海擐大功德鎧發趣無上正等菩提。 
　　“世尊，菩薩摩訶薩最極勇健，為如虛空諸佛無上正等菩提擐功德鎧發勤精進。 
　　“世尊，菩薩摩訶薩為如虛空諸有情類勤修苦行，欲證無上正等菩提，甚為希有。何以故？ 
　　“世尊，假使三千大千世界滿中如來、應、正等覺如竹、麻、葦、甘蔗等林，若經一劫或一劫余，為諸有情常說正法，各度無量無邊有情令入涅槃究竟安樂，而有情界不增不減。所以者何？以諸有情皆無所有，性遠離故。 
　　“世尊，假使十方各如殑伽沙數世界滿中如來、應、正等覺如竹、麻、葦、甘蔗等林，若經一劫或一劫余為諸有情常說正法，各度無量無邊有情令入涅槃究竟安樂，而有情界不增不減。所以者何？以諸有情皆無所有，性遠離故。 
　　“世尊，假使十方一切世界滿中如來、應、正等覺如竹、麻、葦、甘蔗等林，若經一劫或一劫余為諸有情常說正法，各度無量無邊有情令入涅槃究竟安樂，而有情界不增不減。所以者何？以諸有情皆無所有，性遠離故。 
　　“世尊，由是因緣我作是說：菩薩摩訶薩為如虛空諸有情類成熟解脫勤修苦行，欲證無上正等菩提，甚為希有。”  
　　爾時，會中有一苾芻竊作是念：“我應敬禮甚深般若波羅蜜多，此中雖無諸法生滅，而有戒蘊、定蘊、慧蘊、解脫蘊、解脫知見蘊施設可得，亦有預流果、一來果、不還果、阿羅漢果施設可得，亦有獨覺菩提施設可得，亦有無上正等菩提施設可得，亦有佛、法、僧寶施設可得，亦有轉妙法輪度有情類施設可得。” 
　　佛知其念告言：“苾芻，如是，如是，甚深般若波羅蜜多微妙難測。”  
　　爾時，天帝釋問具壽善現言：“大德，若菩薩摩訶薩欲學甚深般若波羅蜜多，當如何學？” 
　　善現答言：“憍尸迦，若菩薩摩訶薩欲學甚深般若波羅蜜多，當如虛空學。” 
　　時，天帝釋復白佛言：“世尊，若善男子、善女人等于此所說甚深般若波羅蜜多，受持、讀誦、如理思惟、為他演說，我當云何而為守護？唯愿世尊垂哀示教！” 
　　爾時，具壽善現謂天帝釋言：“憍尸迦，汝見有法可守護不？” 
　　天帝釋言：“不也，大德，我不見法是可守護。” 
　　善現言：“憍尸迦，若善男子、善女人等，住如所說甚深般若波羅蜜多，即為守護。若善男子、善女人等，住如所說甚深般若波羅蜜多常不遠離，當知一切人非人等伺求其便欲為損害終不能得。憍尸迦，若欲守護住如所說甚深般若波羅蜜多諸菩薩者，無異為欲守護虛空。憍尸迦，若欲守護修行般若波羅蜜多諸菩薩者，唐設劬勞都無所益。 
　　“憍尸迦，于意云何？有能守護幻、夢、響、像、陽焰、光影及變化事、尋香城不？” 
　　天帝釋言：“不也，大德。” 
　　善現言：“憍尸迦，若欲守護修行般若波羅蜜多諸菩薩者亦復如是，唐設劬勞都無所益。 
　　“憍尸迦，于意云何？有能守護一切如來、應、正等覺及佛所作變化事不？” 
　　天帝釋言：“不也，大德。” 
　　善現言：“憍尸迦，若欲守護修行般若波羅蜜多諸菩薩者亦復如是，唐設劬勞都無所益。 
　　“憍尸迦，于意云何？有能守護真如、法界、法性、不虛妄性、不變異性、平等性、離生性、法定、法住、實際、虛空界、不思議界不？” 
　　天帝釋言：“不也，大德。” 
　　善現言：“憍尸迦，若欲守護修行般若波羅蜜多諸菩薩者亦復如是，唐設劬勞都無所益。”  
　　爾時，天帝釋問具壽善現言：“大德，云何菩薩摩訶薩修行般若波羅蜜多，雖知諸法如幻、如夢、如響、如像、如陽焰、如光影、如變化事、如尋香城，而是菩薩摩訶薩，不執是幻、是夢、是響、是像、是陽焰、是光影、是變化事、是尋香城，亦不執由幻、由夢、由響、由像、由陽焰、由光影、由變化事、由尋香城，亦不執屬幻、屬夢、屬響、屬像、屬陽焰、屬光影、屬變化事、屬尋香城，亦不執依幻、依夢、依響、依像、依陽焰、依光影、依變化事、依尋香城？” 
　　善現答言：“憍尸迦，若菩薩摩訶薩修行般若波羅蜜多，不執是色，是受、想、行、識；亦不執由色，由受、想、行、識；亦不執屬色，屬受、想、行、識；亦不執依色，依受、想、行、識。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是眼處，是耳、鼻、舌、身、意處；亦不執由眼處，由耳、鼻、舌、身、意處；亦不執屬眼處，屬耳、鼻、舌、身、意處；亦不執依眼處，依耳、鼻、舌、身、意處。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是色處，是聲、香、味、觸、法處；亦不執由色處，由聲、香、味、觸、法處；亦不執屬色處，屬聲、香、味、觸、法處；亦不執依色處，依聲、香、味、觸、法處。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是眼界，是色界、眼識界及眼觸、眼觸為緣所生諸受；亦不執由眼界，由色界乃至眼觸為緣所生諸受；亦不執屬眼界，屬色界乃至眼觸為緣所生諸受；亦不執依眼界，依色界乃至眼觸為緣所生諸受。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是耳界，是聲界、耳識界及耳觸、耳觸為緣所生諸受；亦不執由耳界，由聲界乃至耳觸為緣所生諸受；亦不執屬耳界，屬聲界乃至耳觸為緣所生諸受；亦不執依耳界，依聲界乃至耳觸為緣所生諸受。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是鼻界，是香界、鼻識界及鼻觸、鼻觸為緣所生諸受；亦不執由鼻界，由香界乃至鼻觸為緣所生諸受；亦不執屬鼻界，屬香界乃至鼻觸為緣所生諸受；亦不執依鼻界，依香界乃至鼻觸為緣所生諸受。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是舌界，是味界、舌識界及舌觸、舌觸為緣所生諸受；亦不執由舌界，由味界乃至舌觸為緣所生諸受；亦不執屬舌界，屬味界乃至舌觸為緣所生諸受；亦不執依舌界，依味界乃至舌觸為緣所生諸受。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是身界，是觸界、身識界及身觸、身觸為緣所生諸受；亦不執由身界，由觸界乃至身觸為緣所生諸受；亦不執屬身界，屬觸界乃至身觸為緣所生諸受；亦不執依身界，依觸界乃至身觸為緣所生諸受。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是意界，是法界、意識界及意觸、意觸為緣所生諸受；亦不執由意界，由法界乃至意觸為緣所生諸受；亦不執屬意界，屬法界乃至意觸為緣所生諸受；亦不執依意界，依法界乃至意觸為緣所生諸受。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是地界，是水、火、風、空、識界；亦不執由地界，由水、火、風、空、識界；亦不執屬地界，屬水、火、風、空、識界；亦不執依地界，依水、火、風、空、識界。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是無明，是行、識、名色、六處、觸、受、愛、取、有、生、老死愁嘆苦憂惱；亦不執由無明，由行乃至老死愁嘆苦憂惱；亦不執屬無明，屬行乃至老死愁嘆苦憂惱；亦不執依無明，依行乃至老死愁嘆苦憂惱。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是布施波羅蜜多，是凈戒、安忍、精進、靜慮、般若波羅蜜多；亦不執由布施波羅蜜多，由凈戒乃至般若波羅蜜多；亦不執屬布施波羅蜜多，屬凈戒乃至般若波羅蜜多；亦不執依布施波羅蜜多，依凈戒乃至般若波羅蜜多。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是內空，是外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；亦不執由內空，由外空乃至無性自性空；亦不執屬內空，屬外空乃至無性自性空；亦不執依內空，依外空乃至無性自性空。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是真如，是法界、法性、不虛妄性、不變異性、平等性、離生性、法定、法住、實際、虛空界、不思議界；亦不執由真如，由法界乃至不思議界；亦不執屬真如，屬法界乃至不思議界；亦不執依真如，依法界乃至不思議界。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是苦圣諦，是集、滅、道圣諦；亦不執由苦圣諦，由集、滅、道圣諦；亦不執屬苦圣諦，屬集、滅、道圣諦；亦不執依苦圣諦，依集、滅、道圣諦。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是四靜慮，是四無量、四無色定；亦不執由四靜慮，由四無量、四無色定；亦不執屬四靜慮，屬四無量、四無色定；亦不執依四靜慮，依四無量、四無色定。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。  
大般若波羅蜜多經卷第二百九十二 初分著不著相品第三十六之六  
　　“憍尸迦，若菩薩摩訶薩修行般若波羅蜜多，不執是八解脫，是八勝處、九次第定、十遍處；亦不執由八解脫，由八勝處、九次第定、十遍處；亦不執屬八解脫，屬八勝處、九次第定、十遍處；亦不執依八解脫，依八勝處、九次第定、十遍處。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是四念住，是四正斷、四神足、五根、五力、七等覺支、八圣道支；亦不執由四念住，由四正斷乃至八圣道支；亦不執屬四念住，屬四正斷乃至八圣道支；亦不執依四念住，依四正斷乃至八圣道支。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是空解脫門，是無相、無愿解脫門；亦不執由空解脫門，由無相、無愿解脫門；亦不執屬空解脫門，屬無相、無愿解脫門；亦不執依空解脫門，依無相、無愿解脫門。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是菩薩十地，亦不執由菩薩十地，亦不執屬菩薩十地，亦不執依菩薩十地。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是五眼，是六神通；亦不執由五眼，由六神通；亦不執屬五眼，屬六神通；亦不執依五眼，依六神通。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是佛十力，是四無所畏、四無礙解、大慈、大悲、大喜、大舍、十八佛不共法；亦不執由佛十力，由四無所畏乃至十八佛不共法；亦不執屬佛十力，屬四無所畏乃至十八佛不共法；亦不執依佛十力，依四無所畏乃至十八佛不共法。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是無忘失法，是恒住舍性；亦不執由無忘失法，由恒住舍性；亦不執屬無忘失法，屬恒住舍性；亦不執依無忘失法，依恒住舍性。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是一切智，是道相智、一切相智；亦不執由一切智，由道相智、一切相智；亦不執屬一切智，屬道相智、一切相智；亦不執依一切智，依道相智、一切相智。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是一切陀羅尼門，是一切三摩地門；亦不執由一切陀羅尼門，由一切三摩地門；亦不執屬一切陀羅尼門，屬一切三摩地門；亦不執依一切陀羅尼門，依一切三摩地門。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是預流果，是一來、不還、阿羅漢果；亦不執由預流果，由一來、不還、阿羅漢果；亦不執屬預流果，屬一來、不還、阿羅漢果；亦不執依預流果，依一來、不還、阿羅漢果。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是獨覺菩提，亦不執由獨覺菩提，亦不執屬獨覺菩提，亦不執依獨覺菩提。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是一切菩薩摩訶薩行，亦不執由一切菩薩摩訶薩行，亦不執屬一切菩薩摩訶薩行，亦不執依一切菩薩摩訶薩行。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，若菩薩摩訶薩修行般若波羅蜜多，不執是諸佛無上正等菩提，亦不執由諸佛無上正等菩提，亦不執屬諸佛無上正等菩提，亦不執依諸佛無上正等菩提。是菩薩摩訶薩修行般若波羅蜜多，雖知諸法如幻乃至如尋香城，而不執是幻乃至是尋香城，亦不執由幻乃至由尋香城，亦不執屬幻乃至屬尋香城，亦不執依幻乃至依尋香城。 
　　“憍尸迦，如是菩薩摩訶薩修行般若波羅蜜多，雖知諸法如幻、如夢、如響、如像、如陽焰、如光影、如變化事、如尋香城，而是菩薩摩訶薩不執是幻、是夢、是響、是像、是陽焰、是光影、是變化事、是尋香城，亦不執由幻、由夢、由響、由像、由陽焰、由光影、由變化事、由尋香城，亦不執屬幻、屬夢、屬響、屬像、屬陽焰、屬光影、屬變化事、屬尋香城，亦不執依幻、依夢、依響、依像、依陽焰、依光影、依變化事、依尋香城。”  初分說般若相品第三十七之一  
　　爾時，佛神力故，于此三千大千世界，所有四大王眾天、三十三天、夜摩天、睹史多天、樂變化天、他化自在天，梵眾天——梵輔天、梵會天、大梵天，光天——少光天、無量光天、極光凈天，凈天——少凈天、無量凈天、遍凈天，廣天——少廣天、無量廣天、廣果天，無煩天、無熱天、善現天、善見天、色究竟天，如是諸天各以天妙栴檀香末遙散佛上，來詣佛所頂禮雙足卻住一面。 
　　時，四天王天主帝釋、索訶界主大梵天王、極光凈天、遍凈天、廣果天及凈居天等，由善憶念佛神力故，于十方面各見千佛宣說般若波羅蜜多，義品名字皆同于此，請說般若波羅蜜多苾芻上首皆名善現，問難般若波羅蜜多天眾上首皆名帝釋。  
　　爾時，世尊告具壽善現言：“彌勒菩薩摩訶薩當得阿耨多羅三藐三菩提時，亦于此處宣說如是甚深般若波羅蜜多，此賢劫中當來諸佛，亦于此處宣說如是甚深般若波羅蜜多。” 
　　爾時，具壽善現白佛言：“世尊，彌勒菩薩摩訶薩得阿耨多羅三藐三菩提時，當以何法諸行、相、狀，宣說如是甚深般若波羅蜜多？” 
　　佛言：“善現，彌勒菩薩摩訶薩得阿耨多羅三藐三菩提時，當以色非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以受、想、行、識非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以眼處非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以耳、鼻、舌、身、意處非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以色處非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以聲、香、味、觸、法處非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以眼界非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以色界、眼識界及眼觸、眼觸為緣所生諸受非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以耳界非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以聲界、耳識界及耳觸、耳觸為緣所生諸受非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以鼻界非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以香界、鼻識界及鼻觸、鼻觸為緣所生諸受非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以舌界非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以味界、舌識界及舌觸、舌觸為緣所生諸受非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以身界非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以觸界、身識界及身觸、身觸為緣所生諸受非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以意界非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以法界、意識界及意觸、意觸為緣所生諸受非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以地界非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以水、火、風、空、識界非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以無明非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以行、識、名色、六處、觸、受、愛、取、有、生、老死愁嘆苦憂惱非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以布施波羅蜜多非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以凈戒、安忍、精進、靜慮、般若波羅蜜多非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以內空非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以真如非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以法界、法性、不虛妄性、不變異性、平等性、離生性、法定、法住、實際、虛空界、不思議界非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以苦圣諦非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以集、滅、道圣諦非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以四靜慮非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以四無量、四無色定非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以八解脫非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以八勝處、九次第定、十遍處非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以四念住非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以四正斷、四神足、五根、五力、七等覺支、八圣道支非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以空解脫門非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以無相、無愿解脫門非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以菩薩十地非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以五眼非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以六神通非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以佛十力非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以四無所畏、四無礙解、大慈、大悲、大喜、大舍、十八佛不共法非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以無忘失法非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以恒住舍性非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以一切智非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以道相智、一切相智非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以一切陀羅尼門非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以一切三摩地門非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以預流果非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多；當以一來、不還、阿羅漢果非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以獨覺菩提非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以一切菩薩摩訶薩行非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。 
　　“善現，彌勒菩薩摩訶薩得阿耨多羅三藐三菩提時，當以諸佛無上正等菩提非常非無常、非樂非苦、非我非無我、非凈非不凈、非寂靜非不寂靜、非遠離非不遠離、非縛非解、非有非空、非過去非未來非現在，宣說如是甚深般若波羅蜜多。”  
　　爾時，具壽善現復白佛言：“世尊，彌勒菩薩摩訶薩得阿耨多羅三藐三菩提時，證何等法？復說何法？” 
　　佛言：“善現，彌勒菩薩摩訶薩得阿耨多羅三藐三菩提時，證色畢竟凈法，說色畢竟凈法，證受、想、行、識畢竟凈法，說受、想、行、識畢竟凈法；證眼處畢竟凈法，說眼處畢竟凈法，證耳、鼻、舌、身、意處畢竟凈法，說耳、鼻、舌、身、意處畢竟凈法；證色處畢竟凈法，說色處畢竟凈法，證聲、香、味、觸、法處畢竟凈法，說聲、香、味、觸、法處畢竟凈法；證眼界畢竟凈法，說眼界畢竟凈法，證色界、眼識界及眼觸、眼觸為緣所生諸受畢竟凈法，說色界、眼識界及眼觸、眼觸為緣所生諸受畢竟凈法；證耳界畢竟凈法，說耳界畢竟凈法，證聲界、耳識界及耳觸、耳觸為緣所生諸受畢竟凈法，說聲界、耳識界及耳觸、耳觸為緣所生諸受畢竟凈法；證鼻界畢竟凈法，說鼻界畢竟凈法，證香界、鼻識界及鼻觸、鼻觸為緣所生諸受畢竟凈法，說香界、鼻識界及鼻觸、鼻觸為緣所生諸受畢竟凈法；證舌界畢竟凈法，說舌界畢竟凈法，證味界、舌識界及舌觸、舌觸為緣所生諸受畢竟凈法，說味界、舌識界及舌觸、舌觸為緣所生諸受畢竟凈法；證身界畢竟凈法，說身界畢竟凈法，證觸界、身識界及身觸、身觸為緣所生諸受畢竟凈法，說觸界、身識界及身觸、身觸為緣所生諸受畢竟凈法；證意界畢竟凈法，說意界畢竟凈法，證法界、意識界及意觸、意觸為緣所生諸受畢竟凈法，說法界、意識界及意觸、意觸為緣所生諸受畢竟凈法；證地界畢竟凈法，說地界畢竟凈法，證水、火、風、空、識界畢竟凈法，說水、火、風、空、識界畢竟凈法；證無明畢竟凈法，說無明畢竟凈法，證行、識、名色、六處、觸、受、愛、取、有、生、老死愁嘆苦憂惱畢竟凈法，說行、識、名色、六處、觸、受、愛、取、有、生、老死愁嘆苦憂惱畢竟凈法。  
大般若波羅蜜多經卷第二百九十三 初分說般若相品第三十七之二  
　　“證布施波羅蜜多畢竟凈法，說布施波羅蜜多畢竟凈法，證凈戒、安忍、精進、靜慮、般若波羅蜜多畢竟凈法，說凈戒、安忍、精進、靜慮、般若波羅蜜多畢竟凈法；證內空畢竟凈法，說內空畢竟凈法，證外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空畢竟凈法，說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空畢竟凈法；證真如畢竟凈法，說真如畢竟凈法，證法界、法性、不虛妄性、不變異性、平等性、離生性、法定、法住、實際、虛空界、不思議界畢竟凈法，說法界、法性、不虛妄性、不變異性、平等性、離生性、法定、法住、實際、虛空界、不思議界畢竟凈法；證苦圣諦畢竟凈法，說苦圣諦畢竟凈法，證集、滅、道圣諦畢竟凈法，說集、滅、道圣諦畢竟凈法；證四靜慮畢竟凈法，說四靜慮畢竟凈法，證四無量、四無色定畢竟凈法，說四無量、四無色定畢竟凈法；證八解脫畢竟凈法，說八解脫畢竟凈法，證八勝處、九次第定、十遍處畢竟凈法，說八勝處、九次第定、十遍處畢竟凈法；證四念住畢竟凈法，說四念住畢竟凈法，證四正斷、四神足、五根、五力、七等覺支、八圣道支畢竟凈法，說四正斷、四神足、五根、五力、七等覺支、八圣道支畢竟凈法；證空解脫門畢竟凈法，說空解脫門畢竟凈法，證無相、無愿解脫門畢竟凈法，說無相、無愿解脫門畢竟凈法；證菩薩十地畢竟凈法，說菩薩十地畢竟凈法；證五眼畢竟凈法，說五眼畢竟凈法，證六神通畢竟凈法，說六神通畢竟凈法；證佛十力畢竟凈法，說佛十力畢竟凈法，證四無所畏、四無礙解、大慈、大悲、大喜、大舍、十八佛不共法畢竟凈法，說四無所畏、四無礙解、大慈、大悲、大喜、大舍、十八佛不共法畢竟凈法；證無忘失法畢竟凈法，說無忘失法畢竟凈法，證恒住舍性畢竟凈法，說恒住舍性畢竟凈法；證一切智畢竟凈法，說一切智畢竟凈法，證道相智、一切相智畢竟凈法，說道相智、一切相智畢竟凈法；證一切陀羅尼門畢竟凈法，說一切陀羅尼門畢竟凈法，證一切三摩地門畢竟凈法，說一切三摩地門畢竟凈法；證預流果畢竟凈法，說預流果畢竟凈法，證一來、不還、阿羅漢果畢竟凈法，說一來、不還、阿羅漢果畢竟凈法；證獨覺菩提畢竟凈法，說獨覺菩提畢竟凈法；證一切菩薩摩訶薩行畢竟凈法，說一切菩薩摩訶薩行畢竟凈法；證諸佛無上正等菩提畢竟凈法，說諸佛無上正等菩提畢竟凈法。”  
　　爾時，具壽善現復白佛言：“世尊，如是般若波羅蜜多云何清凈？” 
　　佛言：“善現，色清凈故般若波羅蜜多清凈，受、想、行、識清凈故般若波羅蜜多清凈。” 
　　“世尊，云何色清凈故般若波羅蜜多清凈？受、想、行、識清凈故般若波羅蜜多清凈？” 
　　“善現，色無生無滅、無染無凈故清凈，色清凈故般若波羅蜜多清凈；受、想、行、識無生無滅、無染無凈故清凈，受、想、行、識清凈故般若波羅蜜多清凈。” 
　　佛言：“善現，眼處清凈故般若波羅蜜多清凈，耳、鼻、舌、身、意處清凈故般若波羅蜜多清凈。” 
　　“世尊，云何眼處清凈故般若波羅蜜多清凈？耳、鼻、舌、身、意處清凈故般若波羅蜜多清凈？” 
　　“善現，眼處無生無滅、無染無凈故清凈，眼處清凈故般若波羅蜜多清凈；耳、鼻、舌、身、意處無生無滅、無染無凈故清凈，耳、鼻、舌、身、意處清凈故般若波羅蜜多清凈。” 
　　佛言：“善現，色處清凈故般若波羅蜜多清凈，聲、香、味、觸、法處清凈故般若波羅蜜多清凈。” 
　　“世尊，云何色處清凈故般若波羅蜜多清凈？聲、香、味、觸、法處清凈故般若波羅蜜多清凈？” 
　　“善現，色處無生無滅、無染無凈故清凈，色處清凈故般若波羅蜜多清凈；聲、香、味、觸、法處無生無滅、無染無凈故清凈，聲、香、味、觸、法處清凈故般若波羅蜜多清凈。” 
　　佛言：“善現，眼界清凈故般若波羅蜜多清凈，色界、眼識界及眼觸、眼觸為緣所生諸受清凈故般若波羅蜜多清凈。” 
　　“世尊，云何眼界清凈故般若波羅蜜多清凈？色界乃至眼觸為緣所生諸受清凈故般若波羅蜜多清凈？” 
　　“善現，眼界無生無滅、無染無凈故清凈，眼界清凈故般若波羅蜜多清凈；色界乃至眼觸為緣所生諸受無生無滅、無染無凈故清凈，色界乃至眼觸為緣所生諸受清凈故般若波羅蜜多清凈。” 
　　佛言：“善現，耳界清凈故般若波羅蜜多清凈，聲界、耳識界及耳觸、耳觸為緣所生諸受清凈故般若波羅蜜多清凈。” 
　　“世尊，云何耳界清凈故般若波羅蜜多清凈？聲界乃至耳觸為緣所生諸受清凈故般若波羅蜜多清凈？” 
　　“善現，耳界無生無滅、無染無凈故清凈，耳界清凈故般若波羅蜜多清凈；聲界乃至耳觸為緣所生諸受無生無滅、無染無凈故清凈，聲界乃至耳觸為緣所生諸受清凈故般若波羅蜜多清凈。” 
　　佛言：“善現，鼻界清凈故般若波羅蜜多清凈，香界、鼻識界及鼻觸、鼻觸為緣所生諸受清凈故般若波羅蜜多清凈。” 
　　“世尊，云何鼻界清凈故般若波羅蜜多清凈？香界乃至鼻觸為緣所生諸受清凈故般若波羅蜜多清凈？” 
　　“善現，鼻界無生無滅、無染無凈故清凈，鼻界清凈故般若波羅蜜多清凈；香界乃至鼻觸為緣所生諸受無生無滅、無染無凈故清凈，香界乃至鼻觸為緣所生諸受清凈故般若波羅蜜多清凈。” 
　　佛言：“善現，舌界清凈故般若波羅蜜多清凈，味界、舌識界及舌觸、舌觸為緣所生諸受清凈故般若波羅蜜多清凈。” 
　　“世尊，云何舌界清凈故般若波羅蜜多清凈？味界乃至舌觸為緣所生諸受清凈故般若波羅蜜多清凈？” 
　　“善現，舌界無生無滅、無染無凈故清凈，舌界清凈故般若波羅蜜多清凈；味界乃至舌觸為緣所生諸受無生無滅、無染無凈故清凈，味界乃至舌觸為緣所生諸受清凈故般若波羅蜜多清凈。” 
　　佛言：“善現，身界清凈故般若波羅蜜多清凈，觸界、身識界及身觸、身觸為緣所生諸受清凈故般若波羅蜜多清凈。” 
　　“世尊，云何身界清凈故般若波羅蜜多清凈？觸界乃至身觸為緣所生諸受清凈故般若波羅蜜多清凈？” 
　　“善現，身界無生無滅、無染無凈故清凈，身界清凈故般若波羅蜜多清凈；觸界乃至身觸為緣所生諸受無生無滅、無染無凈故清凈，觸界乃至身觸為緣所生諸受清凈故般若波羅蜜多清凈。” 
　　佛言：“善現，意界清凈故般若波羅蜜多清凈，法界、意識界及意觸、意觸為緣所生諸受清凈故般若波羅蜜多清凈。” 
　　“世尊，云何意界清凈故般若波羅蜜多清凈？法界乃至意觸為緣所生諸受清凈故般若波羅蜜多清凈？” 
　　“善現，意界無生無滅、無染無凈故清凈，意界清凈故般若波羅蜜多清凈；法界乃至意觸為緣所生諸受無生無滅、無染無凈故清凈，法界乃至意觸為緣所生諸受清凈故般若波羅蜜多清凈。” 
　　佛言：“善現，地界清凈故般若波羅蜜多清凈，水、火、風、空、識界清凈故般若波羅蜜多清凈。” 
　　“世尊，云何地界清凈故般若波羅蜜多清凈？水、火、風、空、識界清凈故般若波羅蜜多清凈？” 
　　“善現，地界無生無滅、無染無凈故清凈，地界清凈故般若波羅蜜多清凈；水、火、風、空、識界無生無滅、無染無凈故清凈，水、火、風、空、識界清凈故般若波羅蜜多清凈。” 
　　佛言：“善現，無明清凈故般若波羅蜜多清凈，行、識、名色、六處、觸、受、愛、取、有、生、老死愁嘆苦憂惱清凈故般若波羅蜜多清凈。” 
　　“世尊，云何無明清凈故般若波羅蜜多清凈？行乃至老死愁嘆苦憂惱清凈故般若波羅蜜多清凈？” 
　　“善現，無明無生無滅、無染無凈故清凈，無明清凈故般若波羅蜜多清凈；行乃至老死愁嘆苦憂惱無生無滅、無染無凈故清凈，行乃至老死愁嘆苦憂惱清凈故般若波羅蜜多清凈。” 
　　佛言：“善現，布施波羅蜜多清凈故般若波羅蜜多清凈，凈戒、安忍、精進、靜慮波羅蜜多清凈故般若波羅蜜多清凈。” 
　　“世尊，云何布施波羅蜜多清凈故般若波羅蜜多清凈？凈戒、安忍、精進、靜慮波羅蜜多清凈故般若波羅蜜多清凈？” 
　　“善現，布施波羅蜜多無生無滅、無染無凈故清凈，布施波羅蜜多清凈故般若波羅蜜多清凈；凈戒、安忍、精進、靜慮波羅蜜多無生無滅、無染無凈故清凈，凈戒、安忍、精進、靜慮波羅蜜多清凈故般若波羅蜜多清凈。” 
　　佛言：“善現，內空清凈故般若波羅蜜多清凈，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空清凈故般若波羅蜜多清凈。” 
　　“世尊，云何內空清凈故般若波羅蜜多清凈？外空乃至無性自性空清凈故般若波羅蜜多清凈？” 
　　“善現，內空無生無滅、無染無凈故清凈，內空清凈故般若波羅蜜多清凈；外空乃至無性自性空無生無滅、無染無凈故清凈，外空乃至無性自性空清凈故般若波羅蜜多清凈。” 
　　佛言：“善現，真如清凈故般若波羅蜜多清凈，法界、法性、不虛妄性、不變異性、平等性、離生性、法定、法住、實際、虛空界、不思議界清凈故般若波羅蜜多清凈。” 
　　“世尊，云何真如清凈故般若波羅蜜多清凈？法界乃至不思議界清凈故般若波羅蜜多清凈？” 
　　“善現，真如無生無滅、無染無凈故清凈，真如清凈故般若波羅蜜多清凈；法界乃至不思議界無生無滅、無染無凈故清凈，法界乃至不思議界清凈故般若波羅蜜多清凈。” 
　　佛言：“善現，苦圣諦清凈故般若波羅蜜多清凈，集、滅、道圣諦清凈故般若波羅蜜多清凈。” 
　　“世尊，云何苦圣諦清凈故般若波羅蜜多清凈？集、滅、道圣諦清凈故般若波羅蜜多清凈？” 
　　“善現，苦圣諦無生無滅、無染無凈故清凈，苦圣諦清凈故般若波羅蜜多清凈；集、滅、道圣諦無生無滅、無染無凈故清凈，集、滅、道圣諦清凈故般若波羅蜜多清凈。” 
　　佛言：“善現，四靜慮清凈故般若波羅蜜多清凈，四無量、四無色定清凈故般若波羅蜜多清凈。” 
　　“世尊，云何四靜慮清凈故般若波羅蜜多清凈？四無量、四無色定清凈故般若波羅蜜多清凈？” 
　　“善現，四靜慮無生無滅、無染無凈故清凈，四靜慮清凈故般若波羅蜜多清凈；四無量、四無色定無生無滅、無染無凈故清凈，四無量、四無色定清凈故般若波羅蜜多清凈。” 
　　佛言：“善現，八解脫清凈故般若波羅蜜多清凈，八勝處、九次第定、十遍處清凈故般若波羅蜜多清凈。” 
　　“世尊，云何八解脫清凈故般若波羅蜜多清凈？八勝處、九次第定、十遍處清凈故般若波羅蜜多清凈？” 
　　“善現，八解脫無生無滅、無染無凈故清凈，八解脫清凈故般若波羅蜜多清凈；八勝處、九次第定、十遍處無生無滅、無染無凈故清凈，八勝處、九次第定、十遍處清凈故般若波羅蜜多清凈。” 
　　佛言：“善現，四念住清凈故般若波羅蜜多清凈，四正斷、四神足、五根、五力、七等覺支、八圣道支清凈故般若波羅蜜多清凈。” 
　　“世尊，云何四念住清凈故般若波羅蜜多清凈？四正斷、四神足、五根、五力、七等覺支、八圣道支清凈故般若波羅蜜多清凈？” 
　　“善現，四念住無生無滅、無染無凈故清凈，四念住清凈故般若波羅蜜多清凈；四正斷乃至八圣道支無生無滅、無染無凈故清凈，四正斷乃至八圣道支清凈故般若波羅蜜多清凈。” 
　　佛言：“善現，空解脫門清凈故般若波羅蜜多清凈，無相、無愿解脫門清凈故般若波羅蜜多清凈。” 
　　“世尊，云何空解脫門清凈故般若波羅蜜多清凈？無相、無愿解脫門清凈故般若波羅蜜多清凈？” 
　　“善現，空解脫門無生無滅、無染無凈故清凈，空解脫門清凈故般若波羅蜜多清凈，無相、無愿解脫門無生無滅、無染無凈故清凈，無相、無愿解脫門清凈故般若波羅蜜多清凈。” 
　　佛言：“善現，菩薩十地清凈故般若波羅蜜多清凈。” 
　　“世尊，云何菩薩十地清凈故般若波羅蜜多清凈？” 
　　“善現，菩薩十地無生無滅、無染無凈故清凈，菩薩十地清凈故般若波羅蜜多清凈。” 
　　佛言：“善現，五眼清凈故般若波羅蜜多清凈，六神通清凈故般若波羅蜜多清凈。” 
　　“世尊，云何五眼清凈故般若波羅蜜多清凈？六神通清凈故般若波羅蜜多清凈？” 
　　“善現，五眼無生無滅、無染無凈故清凈，五眼清凈故般若波羅蜜多清凈；六神通無生無滅、無染無凈故清凈，六神通清凈故般若波羅蜜多清凈。” 
　　佛言：“善現，佛十力清凈故般若波羅蜜多清凈，四無所畏、四無礙解、大慈、大悲、大喜、大舍、十八佛不共法清凈故般若波羅蜜多清凈。” 
　　“世尊，云何佛十力清凈故般若波羅蜜多清凈？四無所畏乃至十八佛不共法清凈故般若波羅蜜多清凈？” 
　　“善現，佛十力無生無滅、無染無凈故清凈，佛十力清凈故般若波羅蜜多清凈；四無所畏乃至十八佛不共法無生無滅、無染無凈故清凈，四無所畏乃至十八佛不共法清凈故般若波羅蜜多清凈。” 
　　佛言：“善現，無忘失法清凈故般若波羅蜜多清凈，恒住舍性清凈故般若波羅蜜多清凈。” 
　　“世尊，云何無忘失法清凈故般若波羅蜜多清凈？恒住舍性清凈故般若波羅蜜多清凈？” 
　　“善現，無忘失法無生無滅、無染無凈故清凈，無忘失法清凈故般若波羅蜜多清凈；恒住舍性無生無滅、無染無凈故清凈，恒住舍性清凈故般若波羅蜜多清凈。” 
　　佛言：“善現，一切智清凈故般若波羅蜜多清凈，道相智、一切相智清凈故般若波羅蜜多清凈。” 
　　“世尊，云何一切智清凈故般若波羅蜜多清凈？道相智、一切相智清凈故般若波羅蜜多清凈。” 
　　“善現，一切智無生無滅、無染無凈故清凈，一切智清凈故般若波羅蜜多清凈；道相智、一切相智無生無滅、無染無凈故清凈，道相智、一切相智清凈故般若波羅蜜多清凈。” 
　　佛言：“善現，一切陀羅尼門清凈故般若波羅蜜多清凈，一切三摩地門清凈故般若波羅蜜多清凈。” 
　　“世尊，云何一切陀羅尼門清凈故般若波羅蜜多清凈？一切三摩地門清凈故般若波羅蜜多清凈？” 
　　“善現，一切陀羅尼門無生無滅、無染無凈故清凈，一切陀羅尼門清凈故般若波羅蜜多清凈；一切三摩地門無生無滅、無染無凈故清凈，一切三摩地門清凈故般若波羅蜜多清凈。” 
　　佛言：“善現，預流果清凈故般若波羅蜜多清凈，一來、不還、阿羅漢果清凈故般若波羅蜜多清凈。” 
　　“世尊，云何預流果清凈故般若波羅蜜多清凈？一來、不還、阿羅漢果清凈故般若波羅蜜多清凈？” 
　　“善現，預流果無生無滅、無染無凈故清凈，預流果清凈故般若波羅蜜多清凈；一來、不還、阿羅漢果無生無滅、無染無凈故清凈，一來、不還、阿羅漢果清凈故般若波羅蜜多清凈。” 
　　佛言：“善現，獨覺菩提清凈故般若波羅蜜多清凈。” 
　　“世尊，云何獨覺菩提清凈故般若波羅蜜多清凈？” 
　　“善現，獨覺菩提無生無滅、無染無凈故清凈，獨覺菩提清凈故般若波羅蜜多清凈。” 
　　佛言：“善現，一切菩薩摩訶薩行清凈故般若波羅蜜多清凈。” 
　　“世尊，云何一切菩薩摩訶薩行清凈故般若波羅蜜多清凈？” 
　　“善現，一切菩薩摩訶薩行無生無滅、無染無凈故清凈，一切菩薩摩訶薩行清凈故般若波羅蜜多清凈。” 
　　佛言：“善現，諸佛無上正等菩提清凈故般若波羅蜜多清凈。” 
　　“世尊，云何諸佛無上正等菩提清凈故般若波羅蜜多清凈？” 
　　“善現，諸佛無上正等菩提無生無滅、無染無凈故清凈，諸佛無上正等菩提清凈故般若波羅蜜多清凈。 
　　“復次，善現，虛空清凈故般若波羅蜜多清凈。” 
　　“世尊，云何虛空清凈故般若波羅蜜多清凈？” 
　　“善現，虛空無生無滅、無染無凈故清凈，虛空清凈故般若波羅蜜多清凈。  
　　“復次，善現，色無染污故般若波羅蜜多清凈，受、想、行、識無染污故般若波羅蜜多清凈。” 
　　“世尊，云何色無染污故般若波羅蜜多清凈？受、想、行、識無染污故般若波羅蜜多清凈？” 
　　“善現，色不可取故無染污，色無染污故般若波羅蜜多清凈；受、想、行、識不可取故無染污，受、想、行、識無染污故般若波羅蜜多清凈。” 
　　佛言：“善現，眼處無染污故般若波羅蜜多清凈，耳、鼻、舌、身、意處無染污故般若波羅蜜多清凈。” 
　　“世尊，云何眼處無染污故般若波羅蜜多清凈？耳、鼻、舌、身、意處無染污故般若波羅蜜多清凈？” 
　　“善現，眼處不可取故無染污，眼處無染污故般若波羅蜜多清凈；耳、鼻、舌、身、意處不可取故無染污，耳、鼻、舌、身、意處無染污故般若波羅蜜多清凈。” 
　　佛言：“善現，色處無染污故般若波羅蜜多清凈，聲、香、味、觸、法處無染污故般若波羅蜜多清凈。” 
　　“世尊，云何色處無染污故般若波羅蜜多清凈？聲、香、味、觸、法處無染污故般若波羅蜜多清凈？” 
　　“善現，色處不可取故無染污，色處無染污故般若波羅蜜多清凈；聲、香、味、觸、法處不可取故無染污，聲、香、味、觸、法處無染污故般若波羅蜜多清凈。” 
　　佛言：“善現，眼界無染污故般若波羅蜜多清凈，色界、眼識界及眼觸、眼觸為緣所生諸受無染污故般若波羅蜜多清凈。” 
　　“世尊，云何眼界無染污故般若波羅蜜多清凈？色界乃至眼觸為緣所生諸受無染污故般若波羅蜜多清凈？” 
　　“善現，眼界不可取故無染污，眼界無染污故般若波羅蜜多清凈；色界乃至眼觸為緣所生諸受不可取故無染污，色界乃至眼觸為緣所生諸受無染污故般若波羅蜜多清凈。” 
　　佛言：“善現，耳界無染污故般若波羅蜜多清凈，聲界、耳識界及耳觸、耳觸為緣所生諸受無染污故般若波羅蜜多清凈。” 
　　“世尊，云何耳界無染污故般若波羅蜜多清凈？聲界乃至耳觸為緣所生諸受無染污故般若波羅蜜多清凈？” 
　　“善現，耳界不可取故無染污，耳界無染污故般若波羅蜜多清凈；聲界乃至耳觸為緣所生諸受不可取故無染污，聲界乃至耳觸為緣所生諸受無染污故般若波羅蜜多清凈。” 
　　佛言：“善現，鼻界無染污故般若波羅蜜多清凈，香界、鼻識界及鼻觸、鼻觸為緣所生諸受無染污故般若波羅蜜多清凈。” 
　　“世尊，云何鼻界無染污故般若波羅蜜多清凈？香界乃至鼻觸為緣所生諸受無染污故般若波羅蜜多清凈？” 
　　“善現，鼻界不可取故無染污，鼻界無染污故般若波羅蜜多清凈；香界乃至鼻觸為緣所生諸受不可取故無染污，香界乃至鼻觸為緣所生諸受無染污故般若波羅蜜多清凈。” 
　　佛言：“善現，舌界無染污故般若波羅蜜多清凈，味界、舌識界及舌觸、舌觸為緣所生諸受無染污故般若波羅蜜多清凈。” 
　　“世尊，云何舌界無染污故般若波羅蜜多清凈？味界乃至舌觸為緣所生諸受無染污故般若波羅蜜多清凈？” 
　　“善現，舌界不可取故無染污，舌界無染污故般若波羅蜜多清凈；味界乃至舌觸為緣所生諸受不可取故無染污，味界乃至舌觸為緣所生諸受無染污故般若波羅蜜多清凈。” 
　　佛言：“善現，身界無染污故般若波羅蜜多清凈，觸界、身識界及身觸、身觸為緣所生諸受無染污故般若波羅蜜多清凈。” 
　　“世尊，云何身界無染污故般若波羅蜜多清凈？觸界乃至身觸為緣所生諸受無染污故般若波羅蜜多清凈？” 
　　“善現，身界不可取故無染污，身界無染污故般若波羅蜜多清凈；觸界乃至身觸為緣所生諸受不可取故無染污，觸界乃至身觸為緣所生諸受無染污故般若波羅蜜多清凈。” 
　　佛言：“善現，意界無染污故般若波羅蜜多清凈，法界、意識界及意觸、意觸為緣所生諸受無染污故般若波羅蜜多清凈。” 
　　“世尊，云何意界無染污故般若波羅蜜多清凈？法界乃至意觸為緣所生諸受無染污故般若波羅蜜多清凈？” 
　　“善現，意界不可取故無染污，意界無染污故般若波羅蜜多清凈；法界乃至意觸為緣所生諸受不可取故無染污，法界乃至意觸為緣所生諸受無染污故般若波羅蜜多清凈。” 
　　佛言：“善現，地界無染污故般若波羅蜜多清凈，水、火、風、空、識界無染污故般若波羅蜜多清凈。” 
　　“世尊，云何地界無染污故般若波羅蜜多清凈？水、火、風、空、識界無染污故般若波羅蜜多清凈？” 
　　“善現，地界不可取故無染污，地界無染污故般若波羅蜜多清凈；水、火、風、空、識界不可取故無染污，水、火、風、空、識界無染污故般若波羅蜜多清凈。” 
　　佛言：“善現，無明無染污故般若波羅蜜多清凈，行、識、名色、六處、觸、受、愛、取、有、生、老死愁嘆苦憂惱無染污故般若波羅蜜多清凈。” 
　　“世尊，云何無明無染污故般若波羅蜜多清凈？行乃至老死愁嘆苦憂惱無染污故般若波羅蜜多清凈？” 
　　“善現，無明不可取故無染污，無明無染污故般若波羅蜜多清凈；行乃至老死愁嘆苦憂惱不可取故無染污，行乃至老死愁嘆苦憂惱無染污故般若波羅蜜多清凈。” 
　　佛言：“善現，布施波羅蜜多無染污故般若波羅蜜多清凈，凈戒、安忍、精進、靜慮、般若波羅蜜多無染污故般若波羅蜜多清凈。” 
　　“世尊，云何布施波羅蜜多無染污故般若波羅蜜多清凈？凈戒乃至般若波羅蜜多無染污故般若波羅蜜多清凈？” 
　　“善現，布施波羅蜜多不可取故無染污，布施波羅蜜多無染污故般若波羅蜜多清凈；凈戒乃至般若波羅蜜多不可取故無染污，凈戒乃至般若波羅蜜多無染污故般若波羅蜜多清凈。” 
　　佛言：“善現，內空無染污故般若波羅蜜多清凈，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無染污故般若波羅蜜多清凈。” 
　　“世尊，云何內空無染污故般若波羅蜜多清凈？外空乃至無性自性空無染污故般若波羅蜜多清凈？” 
　　“善現，內空不可取故無染污，內空無染污故般若波羅蜜多清凈；外空乃至無性自性空不可取故無染污，外空乃至無性自性空無染污故般若波羅蜜多清凈。” 
　　佛言：“善現，真如無染污故般若波羅蜜多清凈，法界、法性、不虛妄性、不變異性、平等性、離生性、法定、法住、實際、虛空界、不思議界無染污故般若波羅蜜多清凈。” 
　　“世尊，云何真如無染污故般若波羅蜜多清凈？法界乃至不思議界無染污故般若波羅蜜多清凈？” 
　　“善現，真如不可取故無染污，真如無染污故般若波羅蜜多清凈；法界乃至不思議界不可取故無染污，法界乃至不思議界無染污故般若波羅蜜多清凈。” 
　　佛言：“善現，苦圣諦無染污故般若波羅蜜多清凈，集、滅、道圣諦無染污故般若波羅蜜多清凈。” 
　　“世尊，云何苦圣諦無染污故般若波羅蜜多清凈？集、滅、道圣諦無染污故般若波羅蜜多清凈。” 
　　“善現，苦圣諦不可取故無染污，苦圣諦無染污故般若波羅蜜多清凈；集、滅、道圣諦不可取故無染污，集、滅、道圣諦無染污故般若波羅蜜多清凈。” 
　　佛言：“善現，四靜慮無染污故般若波羅蜜多清凈，四無量、四無色定無染污故般若波羅蜜多清凈。” 
　　“世尊，云何四靜慮無染污故般若波羅蜜多清凈？四無量、四無色定無染污故般若波羅蜜多清凈？” 
　　“善現，四靜慮不可取故無染污，四靜慮無染污故般若波羅蜜多清凈；四無量、四無色定不可取故無染污，四無量、四無色定無染污故般若波羅蜜多清凈。”  
大般若波羅蜜多經卷第二百九十四 初分說般若相品第三十七之三  
　　佛言：“善現，八解脫無染污故般若波羅蜜多清凈，八勝處、九次第定、十遍處無染污故般若波羅蜜多清凈。” 
　　“世尊，云何八解脫無染污故般若波羅蜜多清凈？八勝處、九次第定、十遍處無染污故般若波羅蜜多清凈？” 
　　“善現，八解脫不可取故無染污，八解脫無染污故般若波羅蜜多清凈；八勝處、九次第定、十遍處不可取故無染污，八勝處、九次第定、十遍處無染污故般若波羅蜜多清凈。” 
　　佛言：“善現，四念住無染污故般若波羅蜜多清凈，四正斷、四神足、五根、五力、七等覺支、八圣道支無染污故般若波羅蜜多清凈。” 
　　“世尊，云何四念住無染污故般若波羅蜜多清凈？四正斷乃至八圣道支無染污故般若波羅蜜多清凈？” 
　　“善現，四念住不可取故無染污，四念住無染污故般若波羅蜜多清凈；四正斷乃至八圣道支不可取故無染污，四正斷乃至八圣道支無染污故般若波羅蜜多清凈。” 
　　佛言：“善現，空解脫門無染污故般若波羅蜜多清凈，無相、無愿解脫門無染污故般若波羅蜜多清凈。” 
　　“世尊，云何空解脫門無染污故般若波羅蜜多清凈？無相、無愿解脫門無染污故般若波羅蜜多清凈？” 
　　“善現，空解脫門不可取故無染污，空解脫門無染污故般若波羅蜜多清凈；無相、無愿解脫門不可取故無染污，無相、無愿解脫門無染污故般若波羅蜜多清凈。” 
　　佛言：“善現，菩薩十地無染污故般若波羅蜜多清凈。” 
　　“世尊，云何菩薩十地無染污故般若波羅蜜多清凈？” 
　　“善現，菩薩十地不可取故無染污，菩薩十地無染污故般若波羅蜜多清凈。” 
　　佛言：“善現，五眼無染污故般若波羅蜜多清凈，六神通無染污故般若波羅蜜多清凈。” 
　　“世尊，云何五眼無染污故般若波羅蜜多清凈？六神通無染污故般若波羅蜜多清凈？” 
　　“善現，五眼不可取故無染污，五眼無染污故般若波羅蜜多清凈；六神通不可取故無染污，六神通無染污故般若波羅蜜多清凈。” 
　　佛言：“善現，佛十力無染污故般若波羅蜜多清凈，四無所畏、四無礙解、大慈、大悲、大喜、大舍、十八佛不共法無染污故般若波羅蜜多清凈。” 
　　“世尊，云何佛十力無染污故般若波羅蜜多清凈？四無所畏乃至十八佛不共法無染污故般若波羅蜜多清凈？” 
　　“善現，佛十力不可取故無染污，佛十力無染污故般若波羅蜜多清凈；四無所畏乃至十八佛不共法不可取故無染污，四無所畏乃至十八佛不共法無染污故般若波羅蜜多清凈。” 
　　佛言：“善現，無忘失法無染污故般若波羅蜜多清凈，恒住舍性無染污故般若波羅蜜多清凈。” 
　　“世尊，云何無忘失法無染污故般若波羅蜜多清凈？恒住舍性無染污故般若波羅蜜多清凈？” 
　　“善現，無忘失法不可取故無染污，無忘失法無染污故般若波羅蜜多清凈；恒住舍性不可取故無染污，恒住舍性無染污故般若波羅蜜多清凈。” 
　　佛言：“善現，一切智無染污故般若波羅蜜多清凈，道相智、一切相智無染污故般若波羅蜜多清凈。” 
　　“世尊，云何一切智無染污故般若波羅蜜多清凈？道相智、一切相智無染污故般若波羅蜜多清凈？” 
　　“善現，一切智不可取故無染污，一切智無染污故般若波羅蜜多清凈；道相智、一切相智不可取故無染污，道相智、一切相智無染污故般若波羅蜜多清凈。” 
　　佛言：“善現，一切陀羅尼門無染污故般若波羅蜜多清凈，一切三摩地門無染污故般若波羅蜜多清凈。” 
　　“世尊，云何一切陀羅尼門無染污故般若波羅蜜多清凈？一切三摩地門無染污故般若波羅蜜多清凈？” 
　　“善現，一切陀羅尼門不可取故無染污，一切陀羅尼門無染污故般若波羅蜜多清凈；一切三摩地門不可取故無染污，一切三摩地門無染污故般若波羅蜜多清凈。” 
　　佛言：“善現，預流果無染污故般若波羅蜜多清凈，一來、不還、阿羅漢果無染污故般若波羅蜜多清凈。” 
　　“世尊，云何預流果無染污故般若波羅蜜多清凈？一來、不還、阿羅漢果無染污故般若波羅蜜多清凈？” 
　　“善現，預流果不可取故無染污，預流果無染污故般若波羅蜜多清凈；一來、不還、阿羅漢果不可取故無染污，一來、不還、阿羅漢果無染污故般若波羅蜜多清凈。” 
　　佛言：“善現，獨覺菩提無染污故般若波羅蜜多清凈。” 
　　“世尊，云何獨覺菩提無染污故般若波羅蜜多清凈？” 
　　“善現，獨覺菩提不可取故無染污，獨覺菩提無染污故般若波羅蜜多清凈。” 
　　佛言：“善現，一切菩薩摩訶薩行無染污故般若波羅蜜多清凈。” 
　　“世尊，云何一切菩薩摩訶薩行無染污故般若波羅蜜多清凈？” 
　　“善現，一切菩薩摩訶薩行不可取故無染污，一切菩薩摩訶薩行無染污故般若波羅蜜多清凈。” 
　　佛言：“善現，諸佛無上正等菩提無染污故般若波羅蜜多清凈。” 
　　“世尊，云何諸佛無上正等菩提無染污故般若波羅蜜多清凈？” 
　　“善現，諸佛無上正等菩提不可取故無染污，諸佛無上正等菩提無染污故般若波羅蜜多清凈。 
　　“復次，善現，虛空無染污故般若波羅蜜多清凈。” 
　　“世尊，云何虛空無染污故般若波羅蜜多清凈？” 
　　“善現，虛空不可取故無染污，虛空無染污故般若波羅蜜多清凈。  
　　“復次，善現，色唯假說故般若波羅蜜多清凈，受、想、行、識唯假說故般若波羅蜜多清凈。” 
　　“世尊，云何色唯假說故般若波羅蜜多清凈？受、想、行、識唯假說故般若波羅蜜多清凈？” 
　　“善現，如依虛空二事響現，色乃至識亦復如是唯有假說，色乃至識唯假說故般若波羅蜜多清凈。” 
　　佛言：“善現，眼處唯假說故般若波羅蜜多清凈，耳、鼻、舌、身、意處唯假說故般若波羅蜜多清凈。” 
　　“世尊，云何眼處唯假說故般若波羅蜜多清凈？耳、鼻、舌、身、意處唯假說故般若波羅蜜多清凈？” 
　　“善現，如依虛空二事響現，眼處乃至意處亦復如是唯有假說，眼處乃至意處唯假說故般若波羅蜜多清凈。” 
　　佛言：“善現，色處唯假說故般若波羅蜜多清凈，聲、香、味、觸、法處唯假說故般若波羅蜜多清凈。” 
　　“世尊，云何色處唯假說故般若波羅蜜多清凈？聲、香、味、觸、法處唯假說故般若波羅蜜多清凈？” 
　　“善現，如依虛空二事響現，色處乃至法處亦復如是唯有假說，色處乃至法處唯假說故般若波羅蜜多清凈。” 
　　佛言：“善現，眼界唯假說故般若波羅蜜多清凈，色界、眼識界及眼觸、眼觸為緣所生諸受唯假說故般若波羅蜜多清凈。” 
　　“世尊，云何眼界唯假說故般若波羅蜜多清凈？色界乃至眼觸為緣所生諸受唯假說故般若波羅蜜多清凈？” 
　　“善現，如依虛空二事響現，眼界乃至眼觸為緣所生諸受亦復如是唯有假說，眼界乃至眼觸為緣所生諸受唯假說故般若波羅蜜多清凈。” 
　　佛言：“善現，耳界唯假說故般若波羅蜜多清凈，聲界、耳識界及耳觸、耳觸為緣所生諸受唯假說故般若波羅蜜多清凈。” 
　　“世尊，云何耳界唯假說故般若波羅蜜多清凈？聲界乃至耳觸為緣所生諸受唯假說故般若波羅蜜多清凈？” 
　　“善現，如依虛空二事響現，耳界乃至耳觸為緣所生諸受亦復如是唯有假說，耳界乃至耳觸為緣所生諸受唯假說故般若波羅蜜多清凈。” 
　　佛言：“善現，鼻界唯假說故般若波羅蜜多清凈，香界、鼻識界及鼻觸、鼻觸為緣所生諸受唯假說故般若波羅蜜多清凈。” 
　　“世尊，云何鼻界唯假說故般若波羅蜜多清凈？香界乃至鼻觸為緣所生諸受唯假說故般若波羅蜜多清凈？” 
　　“善現，如依虛空二事響現，鼻界乃至鼻觸為緣所生諸受亦復如是唯有假說，鼻界乃至鼻觸為緣所生諸受唯假說故般若波羅蜜多清凈。” 
　　佛言：“善現，舌界唯假說故般若波羅蜜多清凈，味界、舌識界及舌觸、舌觸為緣所生諸受唯假說故般若波羅蜜多清凈。” 
　　“世尊，云何舌界唯假說故般若波羅蜜多清凈？味界乃至舌觸為緣所生諸受唯假說故般若波羅蜜多清凈？” 
　　“善現，如依虛空二事響現，舌界乃至舌觸為緣所生諸受亦復如是唯有假說，舌界乃至舌觸為緣所生諸受唯假說故般若波羅蜜多清凈。” 
　　佛言：“善現，身界唯假說故般若波羅蜜多清凈，觸界、身識界及身觸、身觸為緣所生諸受唯假說故般若波羅蜜多清凈。” 
　　“世尊，云何身界唯假說故般若波羅蜜多清凈？觸界乃至身觸為緣所生諸受唯假說故般若波羅蜜多清凈？” 
　　“善現，如依虛空二事響現，身界乃至身觸為緣所生諸受亦復如是唯有假說，身界乃至身觸為緣所生諸受唯假說故般若波羅蜜多清凈。” 
　　佛言：“善現，意界唯假說故般若波羅蜜多清凈，法界、意識界及意觸、意觸為緣所生諸受唯假說故般若波羅蜜多清凈。” 
　　“世尊，云何意界唯假說故般若波羅蜜多清凈？法界乃至意觸為緣所生諸受唯假說故般若波羅蜜多清凈？” 
　　“善現，如依虛空二事響現，意界乃至意觸為緣所生諸受亦復如是唯有假說，意界乃至意觸為緣所生諸受唯假說故般若波羅蜜多清凈。” 
　　佛言：“善現，地界唯假說故般若波羅蜜多清凈，水、火、風、空、識界唯假說故般若波羅蜜多清凈。” 
　　“世尊，云何地界唯假說故般若波羅蜜多清凈？水、火、風、空、識界唯假說故般若波羅蜜多清凈？” 
　　“善現，如依虛空二事響現，地界乃至識界亦復如是唯有假說，地界乃至識界唯假說故般若波羅蜜多清凈。” 
　　佛言：“善現，無明唯假說故般若波羅蜜多清凈，行、識、名色、六處、觸、受、愛、取、有、生、老死愁嘆苦憂惱唯假說故般若波羅蜜多清凈。” 
　　“世尊，云何無明唯假說故般若波羅蜜多清凈？行乃至老死愁嘆苦憂惱唯假說故般若波羅蜜多清凈？” 
　　“善現，如依虛空二事響現，無明乃至老死愁嘆苦憂惱亦復如是唯有假說，無明乃至老死愁嘆苦憂惱唯假說故般若波羅蜜多清凈。” 
　　佛言：“善現，布施波羅蜜多唯假說故般若波羅蜜多清凈，凈戒、安忍、精進、靜慮、般若波羅蜜多唯假說故般若波羅蜜多清凈。” 
　　“世尊，云何布施波羅蜜多唯假說故般若波羅蜜多清凈？凈戒乃至般若波羅蜜多唯假說故般若波羅蜜多清凈？” 
　　“善現，如依虛空二事響現，布施波羅蜜多乃至般若波羅蜜多亦復如是唯有假說，布施波羅蜜多乃至般若波羅蜜多唯假說故般若波羅蜜多清凈。” 
　　佛言：“善現，內空唯假說故般若波羅蜜多清凈，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空唯假說故般若波羅蜜多清凈。” 
　　“世尊，云何內空唯假說故般若波羅蜜多清凈？外空乃至無性自性空唯假說故般若波羅蜜多清凈？” 
　　“善現，如依虛空二事響現，內空乃至無性自性空亦復如是唯有假說，內空乃至無性自性空唯假說故般若波羅蜜多清凈。” 
　　佛言：“善現，真如唯假說故般若波羅蜜多清凈，法界、法性、不虛妄性、不變異性、平等性、離生性、法定、法住、實際、虛空界、不思議界唯假說故般若波羅蜜多清凈。” 
　　“世尊，云何真如唯假說故般若波羅蜜多清凈？法界乃至不思議界唯假說故般若波羅蜜多清凈？” 
　　“善現，如依虛空二事響現，真如乃至不思議界亦復如是唯有假說，真如乃至不思議界唯假說故般若波羅蜜多清凈。” 
　　佛言：“善現，苦圣諦唯假說故般若波羅蜜多清凈，集、滅、道圣諦唯假說故般若波羅蜜多清凈。” 
　　“世尊，云何苦圣諦唯假說故般若波羅蜜多清凈？集、滅、道圣諦唯假說故般若波羅蜜多清凈？” 
　　“善現，如依虛空二事響現，苦、集、滅、道圣諦亦復如是唯有假說，苦、集、滅、道圣諦唯假說故般若波羅蜜多清凈。” 
　　佛言：“善現，四靜慮唯假說故般若波羅蜜多清凈，四無量、四無色定唯假說故般若波羅蜜多清凈。” 
　　“世尊，云何四靜慮唯假說故般若波羅蜜多清凈？四無量、四無色定唯假說故般若波羅蜜多清凈？” 
　　“善現，如依虛空二事響現，四靜慮、四無量、四無色定亦復如是唯有假說，四靜慮、四無量、四無色定唯假說故般若波羅蜜多清凈。” 
　　佛言：“善現，八解脫唯假說故般若波羅蜜多清凈，八勝處、九次第定、十遍處唯假說故般若波羅蜜多清凈。” 
　　“世尊，云何八解脫唯假說故般若波羅蜜多清凈？八勝處、九次第定、十遍處唯假說故般若波羅蜜多清凈？” 
　　“善現，如依虛空二事響現，八解脫、八勝處、九次第定、十遍處亦復如是唯有假說，八解脫、八勝處、九次第定、十遍處唯假說故般若波羅蜜多清凈。” 
　　佛言：“善現，四念住唯假說故般若波羅蜜多清凈，四正斷、四神足、五根、五力、七等覺支、八圣道支唯假說故般若波羅蜜多清凈。” 
　　“世尊，云何四念住唯假說故般若波羅蜜多清凈？四正斷乃至八圣道支唯假說故般若波羅蜜多清凈？” 
　　“善現，如依虛空二事響現，四念住乃至八圣道支亦復如是唯有假說，四念住乃至八圣道支唯假說故般若波羅蜜多清凈。” 
　　佛言：“善現，空解脫門唯假說故般若波羅蜜多清凈，無相、無愿解脫門唯假說故般若波羅蜜多清凈。” 
　　“世尊，云何空解脫門唯假說故般若波羅蜜多清凈？無相、無愿解脫門唯假說故般若波羅蜜多清凈？” 
　　“善現，如依虛空二事響現，空、無相、無愿解脫門亦復如是唯有假說，空、無相、無愿解脫門唯假說故般若波羅蜜多清凈。” 
　　佛言：“善現，菩薩十地唯假說故般若波羅蜜多清凈。” 
　　“世尊，云何菩薩十地唯假說故般若波羅蜜多清凈？” 
　　“善現，如依虛空二事響現，菩薩十地亦復如是唯有假說，菩薩十地唯假說故般若波羅蜜多清凈。” 
　　佛言：“善現，五眼唯假說故般若波羅蜜多清凈，六神通唯假說故般若波羅蜜多清凈。” 
　　“世尊，云何五眼唯假說故般若波羅蜜多清凈？六神通唯假說故般若波羅蜜多清凈？” 
　　“善現，如依虛空二事響現，五眼、六神通亦復如是唯有假說，五眼、六神通唯假說故般若波羅蜜多清凈。” 
　　佛言：“善現，佛十力唯假說故般若波羅蜜多清凈，四無所畏、四無礙解、大慈、大悲、大喜、大舍、十八佛不共法唯假說故般若波羅蜜多清凈。” 
　　“世尊，云何佛十力唯假說故般若波羅蜜多清凈？四無所畏乃至十八佛不共法唯假說故般若波羅蜜多清凈？” 
　　“善現，如依虛空二事響現，佛十力乃至十八佛不共法亦復如是唯有假說，佛十力乃至十八佛不共法唯假說故般若波羅蜜多清凈。” 
　　佛言：“善現，無忘失法唯假說故般若波羅蜜多清凈，恒住舍性唯假說故般若波羅蜜多清凈。” 
　　“世尊，云何無忘失法唯假說故般若波羅蜜多清凈？恒住舍性唯假說故般若波羅蜜多清凈？” 
　　“善現，如依虛空二事響現，無忘失法、恒住舍性亦復如是唯有假說，無忘失法、恒住舍性唯假說故般若波羅蜜多清凈。” 
　　佛言：“善現，一切智唯假說故般若波羅蜜多清凈，道相智、一切相智唯假說故般若波羅蜜多清凈。” 
　　“世尊，云何一切智唯假說故般若波羅蜜多清凈？道相智、一切相智唯假說故般若波羅蜜多清凈？” 
　　“善現，如依虛空二事響現，一切智、道相智、一切相智亦復如是唯有假說，一切智、道相智、一切相智唯假說故般若波羅蜜多清凈。” 
　　佛言：“善現，一切陀羅尼門唯假說故般若波羅蜜多清凈，一切三摩地門唯假說故般若波羅蜜多清凈。” 
　　“世尊，云何一切陀羅尼門唯假說故般若波羅蜜多清凈？一切三摩地門唯假說故般若波羅蜜多清凈？” 
　　“善現，如依虛空二事響現，一切陀羅尼門、一切三摩地門亦復如是唯有假說，一切陀羅尼門、一切三摩地門唯假說故般若波羅蜜多清凈。” 
　　佛言：“善現，預流果唯假說故般若波羅蜜多清凈，一來、不還、阿羅漢果唯假說故般若波羅蜜多清凈。” 
　　“世尊，云何預流果唯假說故般若波羅蜜多清凈？一來、不還、阿羅漢果唯假說故般若波羅蜜多清凈？” 
　　“善現，如依虛空二事響現，預流乃至阿羅漢果亦復如是唯有假說，預流乃至阿羅漢果唯假說故般若波羅蜜多清凈。” 
　　佛言：“善現，獨覺菩提唯假說故般若波羅蜜多清凈。” 
　　“世尊，云何獨覺菩提唯假說故般若波羅蜜多清凈？” 
　　“善現，如依虛空二事響現，獨覺菩提亦復如是唯有假說，獨覺菩提唯假說故般若波羅蜜多清凈。” 
　　佛言：“善現，一切菩薩摩訶薩行唯假說故般若波羅蜜多清凈。” 
　　“世尊，云何一切菩薩摩訶薩行唯假說故般若波羅蜜多清凈？” 
　　“善現，如依虛空二事響現，一切菩薩摩訶薩行亦復如是唯有假說，一切菩薩摩訶薩行唯假說故般若波羅蜜多清凈。” 
　　佛言：“善現，諸佛無上正等菩提唯假說故般若波羅蜜多清凈。” 
　　“世尊，云何諸佛無上正等菩提唯假說故般若波羅蜜多清凈？” 
　　“善現，如依虛空二事響現，諸佛無上正等菩提亦復如是唯有假說，諸佛無上正等菩提唯假說故般若波羅蜜多清凈。 
　　“復次，善現，虛空唯假說故般若波羅蜜多清凈。” 
　　“世尊，云何虛空唯假說故般若波羅蜜多清凈？” 
　　“善現，如依虛空二事響現唯有假說，唯假說故般若波羅蜜多清凈。  
　　“復次，善現，色不可說故般若波羅蜜多清凈，受、想、行、識不可說故般若波羅蜜多清凈。” 
　　“世尊，云何色不可說故般若波羅蜜多清凈？受、想、行、識不可說故般若波羅蜜多清凈？” 
　　“善現，色無可說事故不可說，受、想、行、識無可說事故不可說，由此般若波羅蜜多清凈。” 
　　佛言：“善現，眼處不可說故般若波羅蜜多清凈，耳、鼻、舌、身、意處不可說故般若波羅蜜多清凈。” 
　　“世尊，云何眼處不可說故般若波羅蜜多清凈？耳、鼻、舌、身、意處不可說故般若波羅蜜多清凈？” 
　　“善現，眼處無可說事故不可說，耳、鼻、舌、身、意處無可說事故不可說，由此般若波羅蜜多清凈。” 
　　佛言：“善現，色處不可說故般若波羅蜜多清凈，聲、香、味、觸、法處不可說故般若波羅蜜多清凈。” 
　　“世尊，云何色處不可說故般若波羅蜜多清凈？聲、香、味、觸、法處不可說故般若波羅蜜多清凈？” 
　　“善現，色處無可說事故不可說，聲、香、味、觸、法處無可說事故不可說，由此般若波羅蜜多清凈。” 
　　佛言：“善現，眼界不可說故般若波羅蜜多清凈，色界、眼識界及眼觸、眼觸為緣所生諸受不可說故般若波羅蜜多清凈。” 
　　“世尊，云何眼界不可說故般若波羅蜜多清凈？色界乃至眼觸為緣所生諸受不可說故般若波羅蜜多清凈？” 
　　“善現，眼界無可說事故不可說，色界乃至眼觸為緣所生諸受無可說事故不可說，由此般若波羅蜜多清凈。” 
　　佛言：“善現，耳界不可說故般若波羅蜜多清凈，聲界、耳識界及耳觸、耳觸為緣所生諸受不可說故般若波羅蜜多清凈。” 
　　“世尊，云何耳界不可說故般若波羅蜜多清凈？聲界乃至耳觸為緣所生諸受不可說故般若波羅蜜多清凈？” 
　　“善現，耳界無可說事故不可說，聲界乃至耳觸為緣所生諸受無可說事故不可說，由此般若波羅蜜多清凈。” 
　　佛言：“善現，鼻界不可說故般若波羅蜜多清凈，香界、鼻識界及鼻觸、鼻觸為緣所生諸受不可說故般若波羅蜜多清凈。” 
　　“世尊，云何鼻界不可說故般若波羅蜜多清凈？香界乃至鼻觸為緣所生諸受不可說故般若波羅蜜多清凈？” 
　　“善現，鼻界無可說事故不可說，香界乃至鼻觸為緣所生諸受無可說事故不可說，由此般若波羅蜜多清凈。” 
　　佛言：“善現，舌界不可說故般若波羅蜜多清凈，味界、舌識界及舌觸、舌觸為緣所生諸受不可說故般若波羅蜜多清凈。” 
　　“世尊，云何舌界不可說故般若波羅蜜多清凈？味界乃至舌觸為緣所生諸受不可說故般若波羅蜜多清凈？” 
　　“善現，舌界無可說事故不可說，味界乃至舌觸為緣所生諸受無可說事故不可說，由此般若波羅蜜多清凈。” 
　　佛言：“善現，身界不可說故般若波羅蜜多清凈，觸界、身識界及身觸、身觸為緣所生諸受不可說故般若波羅蜜多清凈。” 
　　“世尊，云何身界不可說故般若波羅蜜多清凈？觸界乃至身觸為緣所生諸受不可說故般若波羅蜜多清凈？” 
　　“善現，身界無可說事故不可說，觸界乃至身觸為緣所生諸受無可說事故不可說，由此般若波羅蜜多清凈。” 
　　佛言：“善現，意界不可說故般若波羅蜜多清凈，法界、意識界及意觸、意觸為緣所生諸受不可說故般若波羅蜜多清凈。” 
　　“世尊，云何意界不可說故般若波羅蜜多清凈？法界乃至意觸為緣所生諸受不可說故般若波羅蜜多清凈？” 
　　“善現，意界無可說事故不可說，法界乃至意觸為緣所生諸受無可說事故不可說，由此般若波羅蜜多清凈。” 
　　佛言：“善現，地界不可說故般若波羅蜜多清凈，水、火、風、空、識界不可說故般若波羅蜜多清凈。” 
　　“世尊，云何地界不可說故般若波羅蜜多清凈？水、火、風、空、識界不可說故般若波羅蜜多清凈？” 
　　“善現，地界無可說事故不可說，水、火、風、空、識界無可說事故不可說，由此般若波羅蜜多清凈。” 
　　佛言：“善現，無明不可說故般若波羅蜜多清凈，行、識、名色、六處、觸、受、愛、取、有、生、老死愁嘆苦憂惱不可說故般若波羅蜜多清凈。” 
　　“世尊，云何無明不可說故般若波羅蜜多清凈？行乃至老死愁嘆苦憂惱不可說故般若波羅蜜多清凈？” 
　　“善現，無明無可說事故不可說，行乃至老死愁嘆苦憂惱無可說事故不可說，由此般若波羅蜜多清凈。” 
　　佛言：“善現，布施波羅蜜多不可說故般若波羅蜜多清凈，凈戒、安忍、精進、靜慮、般若波羅蜜多不可說故般若波羅蜜多清凈。” 
　　“世尊，云何布施波羅蜜多不可說故般若波羅蜜多清凈？凈戒乃至般若波羅蜜多不可說故般若波羅蜜多清凈？” 
　　“善現，布施波羅蜜多無可說事故不可說，凈戒乃至般若波羅蜜多無可說事故不可說，由此般若波羅蜜多清凈。” 
　　佛言：“善現，內空不可說故般若波羅蜜多清凈，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不可說故般若波羅蜜多清凈。” 
　　“世尊，云何內空不可說故般若波羅蜜多清凈？外空乃至無性自性空不可說故般若波羅蜜多清凈？” 
　　“善現，內空無可說事故不可說，外空乃至無性自性空無可說事故不可說，由此般若波羅蜜多清凈。” 
　　佛言：“善現，真如不可說故般若波羅蜜多清凈，法界、法性、不虛妄性、不變異性、平等性、離生性、法定、法住、實際、虛空界、不思議界不可說故般若波羅蜜多清凈。” 
　　“世尊，云何真如不可說故般若波羅蜜多清凈？法界乃至不思議界不可說故般若波羅蜜多清凈？” 
　　“善現，真如無可說事故不可說，法界乃至不思議界無可說事故不可說，由此般若波羅蜜多清凈。” 
　　佛言：“善現，苦圣諦不可說故般若波羅蜜多清凈，集、滅、道圣諦不可說故般若波羅蜜多清凈。” 
　　“世尊，云何苦圣諦不可說故般若波羅蜜多清凈？集、滅、道圣諦不可說故般若波羅蜜多清凈？” 
　　“善現，苦圣諦無可說事故不可說，集、滅、道圣諦無可說事故不可說，由此般若波羅蜜多清凈。” 
　　佛言：“善現，四靜慮不可說故般若波羅蜜多清凈，四無量、四無色定不可說故般若波羅蜜多清凈。” 
　　“世尊，云何四靜慮不可說故般若波羅蜜多清凈？四無量、四無色定不可說故般若波羅蜜多清凈？” 
　　“善現，四靜慮無可說事故不可說，四無量、四無色定無可說事故不可說，由此般若波羅蜜多清凈。” 
　　佛言：“善現，八解脫不可說故般若波羅蜜多清凈，八勝處、九次第定、十遍處不可說故般若波羅蜜多清凈。” 
　　“世尊，云何八解脫不可說故般若波羅蜜多清凈？八勝處、九次第定、十遍處不可說故般若波羅蜜多清凈？” 
　　“善現，八解脫無可說事故不可說，八勝處、九次第定、十遍處無可說事故不可說，由此般若波羅蜜多清凈。” 
　　佛言：“善現，四念住不可說故般若波羅蜜多清凈，四正斷、四神足、五根、五力、七等覺支、八圣道支不可說故般若波羅蜜多清凈。” 
　　“世尊，云何四念住不可說故般若波羅蜜多清凈？四正斷乃至八圣道支不可說故般若波羅蜜多清凈？” 
　　“善現，四念住無可說事故不可說，四正斷乃至八圣道支無可說事故不可說，由此般若波羅蜜多清凈。” 
　　佛言：“善現，空解脫門不可說故般若波羅蜜多清凈，無相、無愿解脫門不可說故般若波羅蜜多清凈。” 
　　“世尊，云何空解脫門不可說故般若波羅蜜多清凈？無相、無愿解脫門不可說故般若波羅蜜多清凈？” 
　　“善現，空解脫門無可說事故不可說，無相、無愿解脫門無可說事故不可說，由此般若波羅蜜多清凈。” 
　　佛言：“善現，菩薩十地不可說故般若波羅蜜多清凈。” 
　　“世尊，云何菩薩十地不可說故般若波羅蜜多清凈？” 
　　“善現，菩薩十地無可說事故不可說，由此般若波羅蜜多清凈。”  
大般若波羅蜜多經卷第二百九十五 初分說般若相品第三十七之四  
　　佛言：“善現，五眼不可說故般若波羅蜜多清凈，六神通不可說故般若波羅蜜多清凈。” 
　　“世尊，云何五眼不可說故般若波羅蜜多清凈？六神通不可說故般若波羅蜜多清凈？” 
　　“善現，五眼無可說事故不可說，六神通無可說事故不可說，由此般若波羅蜜多清凈。” 
　　佛言：“善現，佛十力不可說故般若波羅蜜多清凈，四無所畏、四無礙解、大慈、大悲、大喜、大舍、十八佛不共法不可說故般若波羅蜜多清凈。” 
　　“世尊，云何佛十力不可說故般若波羅蜜多清凈？四無所畏乃至十八佛不共法不可說故般若波羅蜜多清凈？” 
　　“善現，佛十力無可說事故不可說，四無所畏乃至十八佛不共法無可說事故不可說，由此般若波羅蜜多清凈。” 
　　佛言：“善現，無忘失法不可說故般若波羅蜜多清凈，恒住舍性不可說故般若波羅蜜多清凈。” 
　　“世尊，云何無忘失法不可說故般若波羅蜜多清凈？恒住舍性不可說故般若波羅蜜多清凈？” 
　　“善現，無忘失法無可說事故不可說，恒住舍性無可說事故不可說，由此般若波羅蜜多清凈。” 
　　佛言：“善現，一切智不可說故般若波羅蜜多清凈，道相智、一切相智不可說故般若波羅蜜多清凈。” 
　　“世尊，云何一切智不可說故般若波羅蜜多清凈？道相智、一切相智不可說故般若波羅蜜多清凈？” 
　　“善現，一切智無可說事故不可說，道相智、一切相智無可說事故不可說，由此般若波羅蜜多清凈。” 
　　佛言：“善現，一切陀羅尼門不可說故般若波羅蜜多清凈，一切三摩地門不可說故般若波羅蜜多清凈。” 
　　“世尊，云何一切陀羅尼門不可說故般若波羅蜜多清凈？一切三摩地門不可說故般若波羅蜜多清凈？” 
　　“善現，一切陀羅尼門無可說事故不可說，一切三摩地門無可說事故不可說，由此般若波羅蜜多清凈。” 
　　佛言：“善現，預流果不可說故般若波羅蜜多清凈，一來、不還、阿羅漢果不可說故般若波羅蜜多清凈。” 
　　“世尊，云何預流果不可說故般若波羅蜜多清凈？一來、不還、阿羅漢果不可說故般若波羅蜜多清凈？” 
　　“善現，預流果無可說事故不可說，一來、不還、阿羅漢果無可說事故不可說，由此般若波羅蜜多清凈。” 
　　佛言：“善現，獨覺菩提不可說故般若波羅蜜多清凈。” 
　　“世尊，云何獨覺菩提不可說故般若波羅蜜多清凈？” 
　　“善現，獨覺菩提無可說事故不可說，由此般若波羅蜜多清凈。” 
　　佛言：“善現，一切菩薩摩訶薩行不可說故般若波羅蜜多清凈。” 
　　“世尊，云何一切菩薩摩訶薩行不可說故般若波羅蜜多清凈？” 
　　“善現，一切菩薩摩訶薩行無可說事故不可說，由此般若波羅蜜多清凈。” 
　　佛言：“善現，諸佛無上正等菩提不可說故般若波羅蜜多清凈。” 
　　“世尊，云何諸佛無上正等菩提不可說故般若波羅蜜多清凈？” 
　　“善現，諸佛無上正等菩提無可說事故不可說，由此般若波羅蜜多清凈。 
　　“復次，善現，虛空不可說故般若波羅蜜多清凈。” 
　　“世尊，云何虛空不可說故般若波羅蜜多清凈？” 
　　“善現，虛空無可說事故不可說，由此般若波羅蜜多清凈。  
　　“復次，善現，色不可得故般若波羅蜜多清凈，受、想、行、識不可得故般若波羅蜜多清凈。” 
　　“世尊，云何色不可得故般若波羅蜜多清凈？受、想、行、識不可得故般若波羅蜜多清凈？” 
　　“善現，色無可得事故不可得，受、想、行、識無可得事故不可得，由此般若波羅蜜多清凈。” 
　　佛言：“善現，眼處不可得故般若波羅蜜多清凈，耳、鼻、舌、身、意處不可得故般若波羅蜜多清凈。” 
　　“世尊，云何眼處不可得故般若波羅蜜多清凈？耳、鼻、舌、身、意處不可得故般若波羅蜜多清凈？” 
　　“善現，眼處無可得事故不可得，耳、鼻、舌、身、意處無可得事故不可得，由此般若波羅蜜多清凈。” 
　　佛言：“善現，色處不可得故般若波羅蜜多清凈，聲、香、味、觸、法處不可得故般若波羅蜜多清凈。” 
　　“世尊，云何色處不可得故般若波羅蜜多清凈？聲、香、味、觸、法處不可得故般若波羅蜜多清凈？” 
　　“善現，色處無可得事故不可得，聲、香、味、觸、法處無可得事故不可得，由此般若波羅蜜多清凈。” 
　　佛言：“善現，眼界不可得故般若波羅蜜多清凈，色界、眼識界及眼觸、眼觸為緣所生諸受不可得故般若波羅蜜多清凈。” 
　　“世尊，云何眼界不可得故般若波羅蜜多清凈？色界乃至眼觸為緣所生諸受不可得故般若波羅蜜多清凈？” 
　　“善現，眼界無可得事故不可得，色界乃至眼觸為緣所生諸受無可得事故不可得，由此般若波羅蜜多清凈。” 
　　佛言：“善現，耳界不可得故般若波羅蜜多清凈，聲界、耳識界及耳觸、耳觸為緣所生諸受不可得故般若波羅蜜多清凈。” 
　　“世尊，云何耳界不可得故般若波羅蜜多清凈？聲界乃至耳觸為緣所生諸受不可得故般若波羅蜜多清凈？” 
　　“善現，耳界無可得事故不可得，聲界乃至耳觸為緣所生諸受無可得事故不可得，由此般若波羅蜜多清凈。” 
　　佛言：“善現，鼻界不可得故般若波羅蜜多清凈，香界、鼻識界及鼻觸、鼻觸為緣所生諸受不可得故般若波羅蜜多清凈。” 
　　“世尊，云何鼻界不可得故般若波羅蜜多清凈？香界乃至鼻觸為緣所生諸受不可得故般若波羅蜜多清凈？” 
　　“善現，鼻界無可得事故不可得，香界乃至鼻觸為緣所生諸受無可得事故不可得，由此般若波羅蜜多清凈。” 
　　佛言：“善現，舌界不可得故般若波羅蜜多清凈，味界、舌識界及舌觸、舌觸為緣所生諸受不可得故般若波羅蜜多清凈。” 
　　“世尊，云何舌界不可得故般若波羅蜜多清凈？味界乃至舌觸為緣所生諸受不可得故般若波羅蜜多清凈？” 
　　“善現，舌界無可得事故不可得，味界乃至舌觸為緣所生諸受無可得事故不可得，由此般若波羅蜜多清凈。” 
　　佛言：“善現，身界不可得故般若波羅蜜多清凈，觸界、身識界及身觸、身觸為緣所生諸受不可得故般若波羅蜜多清凈。” 
　　“世尊，云何身界不可得故般若波羅蜜多清凈？觸界乃至身觸為緣所生諸受不可得故般若波羅蜜多清凈？” 
　　“善現，身界無可得事故不可得，觸界乃至身觸為緣所生諸受無可得事故不可得，由此般若波羅蜜多清凈。” 
　　佛言：“善現，意界不可得故般若波羅蜜多清凈，法界、意識界及意觸、意觸為緣所生諸受不可得故般若波羅蜜多清凈。” 
　　“世尊，云何意界不可得故般若波羅蜜多清凈？法界乃至意觸為緣所生諸受不可得故般若波羅蜜多清凈？” 
　　“善現，意界無可得事故不可得，法界乃至意觸為緣所生諸受無可得事故不可得，由此般若波羅蜜多清凈。” 
　　佛言：“善現，地界不可得故般若波羅蜜多清凈，水、火、風、空、識界不可得故般若波羅蜜多清凈。” 
　　“世尊，云何地界不可得故般若波羅蜜多清凈？水、火、風、空、識界不可得故般若波羅蜜多清凈？” 
　　“善現，地界無可得事故不可得，水、火、風、空、識界無可得事故不可得，由此般若波羅蜜多清凈。” 
　　佛言：“善現，無明不可得故般若波羅蜜多清凈，行、識、名色、六處、觸、受、愛、取、有、生、老死愁嘆苦憂惱不可得故般若波羅蜜多清凈。” 
　　“世尊，云何無明不可得故般若波羅蜜多清凈？行乃至老死愁嘆苦憂惱不可得故般若波羅蜜多清凈？” 
　　“善現，無明無可得事故不可得，行乃至老死愁嘆苦憂惱無可得事故不可得，由此般若波羅蜜多清凈。” 
　　佛言：“善現，布施波羅蜜多不可得故般若波羅蜜多清凈，凈戒、安忍、精進、靜慮、般若波羅蜜多不可得故般若波羅蜜多清凈。” 
　　“世尊，云何布施波羅蜜多不可得故般若波羅蜜多清凈？凈戒乃至般若波羅蜜多不可得故般若波羅蜜多清凈？” 
　　“善現，布施波羅蜜多無可得事故不可得，凈戒乃至般若波羅蜜多無可得事故不可得，由此般若波羅蜜多清凈。” 
　　佛言：“善現，內空不可得故般若波羅蜜多清凈，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不可得故般若波羅蜜多清凈。” 
　　“世尊，云何內空不可得故般若波羅蜜多清凈？外空乃至無性自性空不可得故般若波羅蜜多清凈？” 
　　“善現，內空無可得事故不可得，外空乃至無性自性空無可得事故不可得，由此般若波羅蜜多清凈。” 
　　佛言：“善現，真如不可得故般若波羅蜜多清凈，法界、法性、不虛妄性、不變異性、平等性、離生性、法定、法住、實際、虛空界、不思議界不可得故般若波羅蜜多清凈。” 
　　“世尊，云何真如不可得故般若波羅蜜多清凈？法界乃至不思議界不可得故般若波羅蜜多清凈？” 
　　“善現，真如無可得事故不可得，法界乃至不思議界無可得事故不可得，由此般若波羅蜜多清凈。” 
　　佛言：“善現，苦圣諦不可得故般若波羅蜜多清凈，集、滅、道圣諦不可得故般若波羅蜜多清凈。” 
　　“世尊，云何苦圣諦不可得故般若波羅蜜多清凈？集、滅、道圣諦不可得故般若波羅蜜多清凈？” 
　　“善現，苦圣諦無可得事故不可得，集、滅、道圣諦無可得事故不可得，由此般若波羅蜜多清凈。” 
　　佛言：“善現，四靜慮不可得故般若波羅蜜多清凈，四無量、四無色定不可得故般若波羅蜜多清凈。” 
　　“世尊，云何四靜慮不可得故般若波羅蜜多清凈？四無量、四無色定不可得故般若波羅蜜多清凈？” 
　　“善現，四靜慮無可得事故不可得，四無量、四無色定無可得事故不可得，由此般若波羅蜜多清凈。” 
　　佛言：“善現，八解脫不可得故般若波羅蜜多清凈，八勝處、九次第定、十遍處不可得故般若波羅蜜多清凈。” 
　　“世尊，云何八解脫不可得故般若波羅蜜多清凈？八勝處、九次第定、十遍處不可得故般若波羅蜜多清凈？” 
　　“善現，八解脫無可得事故不可得，八勝處、九次第定、十遍處無可得事故不可得，由此般若波羅蜜多清凈。” 
　　佛言：“善現，四念住不可得故般若波羅蜜多清凈，四正斷、四神足、五根、五力、七等覺支、八圣道支不可得故般若波羅蜜多清凈。” 
　　“世尊，云何四念住不可得故般若波羅蜜多清凈？四正斷乃至八圣道支不可得故般若波羅蜜多清凈？” 
　　“善現，四念住無可得事故不可得，四正斷乃至八圣道支無可得事故不可得，由此般若波羅蜜多清凈。” 
　　佛言：“善現，空解脫門不可得故般若波羅蜜多清凈，無相、無愿解脫門不可得故般若波羅蜜多清凈。” 
　　“世尊，云何空解脫門不可得故般若波羅蜜多清凈？無相、無愿解脫門不可得故般若波羅蜜多清凈？” 
　　“善現，空解脫門無可得事故不可得，無相、無愿解脫門無可得事故不可得，由此般若波羅蜜多清凈。” 
　　佛言：“善現，菩薩十地不可得故般若波羅蜜多清凈。” 
　　“世尊，云何菩薩十地不可得故般若波羅蜜多清凈？” 
　　“善現，菩薩十地無可得事故不可得，由此般若波羅蜜多清凈。” 
　　佛言：“善現，五眼不可得故般若波羅蜜多清凈，六神通不可得故般若波羅蜜多清凈。” 
　　“世尊，云何五眼不可得故般若波羅蜜多清凈？六神通不可得故般若波羅蜜多清凈？” 
　　“善現，五眼無可得事故不可得，六神通無可得事故不可得，由此般若波羅蜜多清凈。” 
　　佛言：“善現，佛十力不可得故般若波羅蜜多清凈，四無所畏、四無礙解、大慈、大悲、大喜、大舍、十八佛不共法不可得故般若波羅蜜多清凈。” 
　　“世尊，云何佛十力不可得故般若波羅蜜多清凈？四無所畏乃至十八佛不共法不可得故般若波羅蜜多清凈？” 
　　“善現，佛十力無可得事故不可得，四無所畏乃至十八佛不共法無可得事故不可得，由此般若波羅蜜多清凈。” 
　　佛言：“善現，無忘失法不可得故般若波羅蜜多清凈，恒住舍性不可得故般若波羅蜜多清凈。” 
　　“世尊，云何無忘失法不可得故般若波羅蜜多清凈？恒住舍性不可得故般若波羅蜜多清凈？” 
　　“善現，無忘失法無可得事故不可得，恒住舍性無可得事故不可得，由此般若波羅蜜多清凈。” 
　　佛言：“善現，一切智不可得故般若波羅蜜多清凈，道相智、一切相智不可得故般若波羅蜜多清凈。” 
　　“世尊，云何一切智不可得故般若波羅蜜多清凈？道相智、一切相智不可得故般若波羅蜜多清凈？” 
　　“善現，一切智無可得事故不可得，道相智、一切相智無可得事故不可得，由此般若波羅蜜多清凈。” 
　　佛言：“善現，一切陀羅尼門不可得故般若波羅蜜多清凈，一切三摩地門不可得故般若波羅蜜多清凈。” 
　　“世尊，云何一切陀羅尼門不可得故般若波羅蜜多清凈？一切三摩地門不可得故般若波羅蜜多清凈？” 
　　“善現，一切陀羅尼門無可得事故不可得，一切三摩地門無可得事故不可得，由此般若波羅蜜多清凈。” 
　　佛言：“善現，預流果不可得故般若波羅蜜多清凈，一來、不還、阿羅漢果不可得故般若波羅蜜多清凈。” 
　　“世尊，云何預流果不可得故般若波羅蜜多清凈？一來、不還、阿羅漢果不可得故般若波羅蜜多清凈？” 
　　“善現，預流果無可得事故不可得，一來、不還、阿羅漢果無可得事故不可得，由此般若波羅蜜多清凈。” 
　　佛言：“善現，獨覺菩提不可得故般若波羅蜜多清凈。” 
　　“世尊，云何獨覺菩提不可得故般若波羅蜜多清凈？” 
　　“善現，獨覺菩提無可得事故不可得，由此般若波羅蜜多清凈。” 
　　佛言：“善現，一切菩薩摩訶薩行不可得故般若波羅蜜多清凈。” 
　　“世尊，云何一切菩薩摩訶薩行不可得故般若波羅蜜多清凈？” 
　　“善現，一切菩薩摩訶薩行無可得事故不可得，由此般若波羅蜜多清凈。” 
　　佛言：“善現，諸佛無上正等菩提不可得故般若波羅蜜多清凈。” 
　　“世尊，云何諸佛無上正等菩提不可得故般若波羅蜜多清凈？” 
　　“善現，諸佛無上正等菩提無可得事故不可得，由此般若波羅蜜多清凈。 
　　“復次，善現，虛空不可得故般若波羅蜜多清凈。” 
　　“世尊，云何虛空不可得故般若波羅蜜多清凈？” 
　　“善現，虛空無可得事故不可得，由此般若波羅蜜多清凈。  
　　“復次，善現，色不生不滅、不染不凈故般若波羅蜜多清凈，受、想、行、識不生不滅、不染不凈故般若波羅蜜多清凈。” 
　　“世尊，云何色不生不滅、不染不凈故般若波羅蜜多清凈？受、想、行、識不生不滅、不染不凈故般若波羅蜜多清凈？” 
　　“善現，色畢竟空故不生不滅、不染不凈，受、想、行、識畢竟空故不生不滅、不染不凈，由此般若波羅蜜多清凈。” 
　　佛言：“善現，眼處不生不滅、不染不凈故般若波羅蜜多清凈，耳、鼻、舌、身、意處不生不滅、不染不凈故般若波羅蜜多清凈。” 
　　“世尊，云何眼處不生不滅、不染不凈故般若波羅蜜多清凈？耳、鼻、舌、身、意處不生不滅、不染不凈故般若波羅蜜多清凈？” 
　　“善現，眼處畢竟空故不生不滅、不染不凈，耳、鼻、舌、身、意處畢竟空故不生不滅、不染不凈，由此般若波羅蜜多清凈。” 
　　佛言：“善現，色處不生不滅、不染不凈故般若波羅蜜多清凈，聲、香、味、觸、法處不生不滅、不染不凈故般若波羅蜜多清凈。” 
　　“世尊，云何色處不生不滅、不染不凈故般若波羅蜜多清凈？聲、香、味、觸、法處不生不滅、不染不凈故般若波羅蜜多清凈？” 
　　“善現，色處畢竟空故不生不滅、不染不凈，聲、香、味、觸、法處畢竟空故不生不滅、不染不凈，由此般若波羅蜜多清凈。” 
　　佛言：“善現，眼界不生不滅、不染不凈故般若波羅蜜多清凈，色界、眼識界及眼觸、眼觸為緣所生諸受不生不滅、不染不凈故般若波羅蜜多清凈。” 
　　“世尊，云何眼界不生不滅、不染不凈故般若波羅蜜多清凈？色界乃至眼觸為緣所生諸受不生不滅、不染不凈故般若波羅蜜多清凈？” 
　　“善現，眼界畢竟空故不生不滅、不染不凈，色界乃至眼觸為緣所生諸受畢竟空故不生不滅、不染不凈，由此般若波羅蜜多清凈。” 
　　佛言：“善現，耳界不生不滅、不染不凈故般若波羅蜜多清凈，聲界、耳識界及耳觸、耳觸為緣所生諸受不生不滅、不染不凈故般若波羅蜜多清凈。” 
　　“世尊，云何耳界不生不滅、不染不凈故般若波羅蜜多清凈？聲界乃至耳觸為緣所生諸受不生不滅、不染不凈故般若波羅蜜多清凈？” 
　　“善現，耳界畢竟空故不生不滅、不染不凈，聲界乃至耳觸為緣所生諸受畢竟空故不生不滅、不染不凈，由此般若波羅蜜多清凈。” 
　　佛言：“善現，鼻界不生不滅、不染不凈故般若波羅蜜多清凈，香界、鼻識界及鼻觸、鼻觸為緣所生諸受不生不滅、不染不凈故般若波羅蜜多清凈。” 
　　“世尊，云何鼻界不生不滅、不染不凈故般若波羅蜜多清凈？香界乃至鼻觸為緣所生諸受不生不滅、不染不凈故般若波羅蜜多清凈？” 
　　“善現，鼻界畢竟空故不生不滅、不染不凈，香界乃至鼻觸為緣所生諸受畢竟空故不生不滅、不染不凈，由此般若波羅蜜多清凈。” 
　　佛言：“善現，舌界不生不滅、不染不凈故般若波羅蜜多清凈，味界、舌識界及舌觸、舌觸為緣所生諸受不生不滅、不染不凈故般若波羅蜜多清凈。” 
　　“世尊，云何舌界不生不滅、不染不凈故般若波羅蜜多清凈？味界乃至舌觸為緣所生諸受不生不滅、不染不凈故般若波羅蜜多清凈？” 
　　“善現，舌界畢竟空故不生不滅、不染不凈，味界乃至舌觸為緣所生諸受畢竟空故不生不滅、不染不凈，由此般若波羅蜜多清凈。” 
　　佛言：“善現，身界不生不滅、不染不凈故般若波羅蜜多清凈，觸界、身識界及身觸、身觸為緣所生諸受不生不滅、不染不凈故般若波羅蜜多清凈。” 
　　“世尊，云何身界不生不滅、不染不凈故般若波羅蜜多清凈？觸界乃至身觸為緣所生諸受不生不滅、不染不凈故般若波羅蜜多清凈？” 
　　“善現，身界畢竟空故不生不滅、不染不凈，觸界乃至身觸為緣所生諸受畢竟空故不生不滅、不染不凈，由此般若波羅蜜多清凈。” 
　　佛言：“善現，意界不生不滅、不染不凈故般若波羅蜜多清凈，法界、意識界及意觸、意觸為緣所生諸受不生不滅、不染不凈故般若波羅蜜多清凈。” 
　　“世尊，云何意界不生不滅、不染不凈故般若波羅蜜多清凈？法界乃至意觸為緣所生諸受不生不滅、不染不凈故般若波羅蜜多清凈？” 
　　“善現，意界畢竟空故不生不滅、不染不凈，法界乃至意觸為緣所生諸受畢竟空故不生不滅、不染不凈，由此般若波羅蜜多清凈。” 
　　佛言：“善現，地界不生不滅、不染不凈故般若波羅蜜多清凈，水、火、風、空、識界不生不滅、不染不凈故般若波羅蜜多清凈。” 
　　“世尊，云何地界不生不滅、不染不凈故般若波羅蜜多清凈？水、火、風、空、識界不生不滅、不染不凈故般若波羅蜜多清凈？” 
　　“善現，地界畢竟空故不生不滅、不染不凈，水、火、風、空、識界畢竟空故不生不滅、不染不凈，由此般若波羅蜜多清凈。” 
　　佛言：“善現，無明不生不滅、不染不凈故般若波羅蜜多清凈，行、識、名色、六處、觸、受、愛、取、有、生、老死愁嘆苦憂惱不生不滅、不染不凈故般若波羅蜜多清凈。” 
　　“世尊，云何無明不生不滅、不染不凈故般若波羅蜜多清凈？行乃至老死愁嘆苦憂惱不生不滅、不染不凈故般若波羅蜜多清凈？” 
　　“善現，無明畢竟空故不生不滅、不染不凈，行乃至老死愁嘆苦憂惱畢竟空故不生不滅、不染不凈，由此般若波羅蜜多清凈。” 
　　佛言：“善現，布施波羅蜜多不生不滅、不染不凈故般若波羅蜜多清凈，凈戒、安忍、精進、靜慮、般若波羅蜜多不生不滅、不染不凈故般若波羅蜜多清凈。” 
　　“世尊，云何布施波羅蜜多不生不滅、不染不凈故般若波羅蜜多清凈？凈戒乃至般若波羅蜜多不生不滅、不染不凈故般若波羅蜜多清凈？” 
　　“善現，布施波羅蜜多畢竟空故不生不滅、不染不凈，凈戒乃至般若波羅蜜多畢竟空故不生不滅、不染不凈，由此般若波羅蜜多清凈。” 
　　佛言：“善現，內空不生不滅、不染不凈故般若波羅蜜多清凈，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不生不滅、不染不凈故般若波羅蜜多清凈。” 
　　“世尊，云何內空不生不滅、不染不凈故般若波羅蜜多清凈？外空乃至無性自性空不生不滅、不染不凈故般若波羅蜜多清凈？” 
　　“善現，內空畢竟空故不生不滅、不染不凈，外空乃至無性自性空畢竟空故不生不滅、不染不凈，由此般若波羅蜜多清凈。” 
　　佛言：“善現，真如不生不滅、不染不凈故般若波羅蜜多清凈，法界、法性、不虛妄性、不變異性、平等性、離生性、法定、法住、實際、虛空界、不思議界不生不滅、不染不凈故般若波羅蜜多清凈。” 
　　“世尊，云何真如不生不滅、不染不凈故般若波羅蜜多清凈？法界乃至不思議界不生不滅、不染不凈故般若波羅蜜多清凈？” 
　　“善現，真如畢竟空故不生不滅、不染不凈，法界乃至不思議界畢竟空故不生不滅、不染不凈，由此般若波羅蜜多清凈。” 
　　佛言：“善現，苦圣諦不生不滅、不染不凈故般若波羅蜜多清凈，集、滅、道圣諦不生不滅、不染不凈故般若波羅蜜多清凈。” 
　　“世尊，云何苦圣諦不生不滅、不染不凈故般若波羅蜜多清凈，集、滅、道圣諦不生不滅、不染不凈故般若波羅蜜多清凈。” 
　　“善現，苦圣諦畢竟空故不生不滅、不染不凈，集、滅、道圣諦畢竟空故不生不滅、不染不凈，由此般若波羅蜜多清凈。” 
　　佛言：“善現，四靜慮不生不滅、不染不凈故般若波羅蜜多清凈，四無量、四無色定不生不滅、不染不凈故般若波羅蜜多清凈。” 
　　“世尊，云何四靜慮不生不滅、不染不凈故般若波羅蜜多清凈？四無量、四無色定不生不滅、不染不凈故般若波羅蜜多清凈？” 
　　“善現，四靜慮畢竟空故不生不滅、不染不凈，四無量、四無色定畢竟空故不生不滅、不染不凈，由此般若波羅蜜多清凈。” 
　　佛言：“善現，八解脫不生不滅、不染不凈故般若波羅蜜多清凈，八勝處、九次第定、十遍處不生不滅、不染不凈故般若波羅蜜多清凈。” 
　　“世尊，云何八解脫不生不滅、不染不凈故般若波羅蜜多清凈，八勝處、九次第定、十遍處不生不滅、不染不凈故般若波羅蜜多清凈？” 
　　“善現，八解脫畢竟空故不生不滅、不染不凈，八勝處、九次第定、十遍處畢竟空故不生不滅、不染不凈，由此般若波羅蜜多清凈。” 
　　佛言：“善現，四念住不生不滅、不染不凈故般若波羅蜜多清凈，四正斷、四神足、五根、五力、七等覺支、八圣道支不生不滅、不染不凈故般若波羅蜜多清凈。” 
　　“世尊，云何四念住不生不滅、不染不凈故般若波羅蜜多清凈？四正斷乃至八圣道支不生不滅、不染不凈故般若波羅蜜多清凈？” 
　　“善現，四念住畢竟空故不生不滅、不染不凈，四正斷乃至八圣道支畢竟空故不生不滅、不染不凈，由此般若波羅蜜多清凈。” 
　　佛言：“善現，空解脫門不生不滅、不染不凈故般若波羅蜜多清凈，無相、無愿解脫門不生不滅、不染不凈故般若波羅蜜多清凈。” 
　　“世尊，云何空解脫門不生不滅、不染不凈故般若波羅蜜多清凈？無相、無愿解脫門不生不滅、不染不凈故般若波羅蜜多清凈？” 
　　“善現，空解脫門畢竟空故不生不滅、不染不凈，無相、無愿解脫門畢竟空故不生不滅、不染不凈，由此般若波羅蜜多清凈。” 
　　佛言：“善現，菩薩十地不生不滅、不染不凈故般若波羅蜜多清凈。” 
　　“世尊，云何菩薩十地不生不滅、不染不凈故般若波羅蜜多清凈？” 
　　“善現，菩薩十地畢竟空故不生不滅、不染不凈，由此般若波羅蜜多清凈。”  
大般若波羅蜜多經卷第二百九十六 初分說般若相品第三十七之五  
　　佛言：“善現，五眼不生不滅、不染不凈故般若波羅蜜多清凈，六神通不生不滅、不染不凈故般若波羅蜜多清凈。” 
　　“世尊，云何五眼不生不滅、不染不凈故般若波羅蜜多清凈？六神通不生不滅、不染不凈故般若波羅蜜多清凈？” 
　　“善現，五眼畢竟空故不生不滅、不染不凈，六神通畢竟空故不生不滅、不染不凈，由此般若波羅蜜多清凈。” 
　　佛言：“善現，佛十力不生不滅、不染不凈故般若波羅蜜多清凈，四無所畏、四無礙解、大慈、大悲、大喜、大舍、十八佛不共法不生不滅、不染不凈故般若波羅蜜多清凈。” 
　　“世尊，云何佛十力不生不滅、不染不凈故般若波羅蜜多清凈？四無所畏乃至十八佛不共法不生不滅、不染不凈故般若波羅蜜多清凈？” 
　　“善現，佛十力畢竟空故不生不滅、不染不凈，四無所畏乃至十八佛不共法畢竟空故不生不滅、不染不凈，由此般若波羅蜜多清凈。” 
　　佛言：“善現，無忘失法不生不滅、不染不凈故般若波羅蜜多清凈，恒住舍性不生不滅、不染不凈故般若波羅蜜多清凈。” 
　　“世尊，云何無忘失法不生不滅、不染不凈故般若波羅蜜多清凈？恒住舍性不生不滅、不染不凈故般若波羅蜜多清凈？” 
　　“善現，無忘失法畢竟空故不生不滅、不染不凈，恒住舍性畢竟空故不生不滅、不染不凈，由此般若波羅蜜多清凈。” 
　　佛言：“善現，一切智不生不滅、不染不凈故般若波羅蜜多清凈，道相智、一切相智不生不滅、不染不凈故般若波羅蜜多清凈。” 
　　“世尊，云何一切智不生不滅、不染不凈故般若波羅蜜多清凈？道相智、一切相智不生不滅、不染不凈故般若波羅蜜多清凈？” 
　　“善現，一切智畢竟空故不生不滅、不染不凈，道相智、一切相智畢竟空故不生不滅、不染不凈，由此般若波羅蜜多清凈。” 
　　佛言：“善現，一切陀羅尼門不生不滅、不染不凈故般若波羅蜜多清凈，一切三摩地門不生不滅、不染不凈故般若波羅蜜多清凈。” 
　　“世尊，云何一切陀羅尼門不生不滅、不染不凈故般若波羅蜜多清凈？一切三摩地門不生不滅、不染不凈故般若波羅蜜多清凈？” 
　　“善現，一切陀羅尼門畢竟空故不生不滅、不染不凈，一切三摩地門畢竟空故不生不滅、不染不凈，由此般若波羅蜜多清凈。” 
　　佛言：“善現，預流果不生不滅、不染不凈故般若波羅蜜多清凈，一來、不還、阿羅漢果不生不滅、不染不凈故般若波羅蜜多清凈。” 
　　“世尊，云何預流果不生不滅、不染不凈故般若波羅蜜多清凈？一來、不還、阿羅漢果不生不滅、不染不凈故般若波羅蜜多清凈？” 
　　“善現，預流果畢竟空故不生不滅、不染不凈，一來、不還、阿羅漢果畢竟空故不生不滅、不染不凈，由此般若波羅蜜多清凈。” 
　　佛言：“善現，獨覺菩提不生不滅、不染不凈故般若波羅蜜多清凈。” 
　　“世尊，云何獨覺菩提不生不滅、不染不凈故般若波羅蜜多清凈？” 
　　“善現，獨覺菩提畢竟空故不生不滅、不染不凈，由此般若波羅蜜多清凈。” 
　　佛言：“善現，一切菩薩摩訶薩行不生不滅、不染不凈故般若波羅蜜多清凈。” 
　　“世尊，云何一切菩薩摩訶薩行不生不滅、不染不凈故般若波羅蜜多清凈？” 
　　“善現，一切菩薩摩訶薩行畢竟空故不生不滅、不染不凈，由此般若波羅蜜多清凈。” 
　　佛言：“善現，諸佛無上正等菩提不生不滅、不染不凈故般若波羅蜜多清凈。” 
　　“世尊，云何諸佛無上正等菩提不生不滅、不染不凈故般若波羅蜜多清凈？” 
　　“善現，諸佛無上正等菩提畢竟空故不生不滅、不染不凈，由此般若波羅蜜多清凈。 
　　“復次，善現，虛空不生不滅、不染不凈故般若波羅蜜多清凈。” 
　　“世尊，云何虛空不生不滅、不染不凈故般若波羅蜜多清凈？” 
　　“善現，虛空畢竟空故不生不滅、不染不凈，由此般若波羅蜜多清凈。”  
　　爾時，具壽善現白佛言：“世尊，若善男子、善女人等，于此般若波羅蜜多受持、讀誦、如理思惟、為他演說，是善男子、善女人等六根無患支體具足，身不衰朽亦無夭壽，常為無量百千天神恭敬圍繞隨逐護念。是善男子、善女人等于黑白月各第八日、第十四日、第十五日，讀誦宣說如是般若波羅蜜多，是時四大王眾天、三十三天、夜摩天、睹史多天、樂變化天、他化自在天，梵眾天——梵輔天、梵會天、大梵天，光天——少光天、無量光天、極光凈天，凈天——少凈天、無量凈天、遍凈天，廣天——少廣天、無量廣天、廣果天，無煩天、無熱天、善現天、善見天、色究竟天，是諸天眾俱來集會此法師所，聽受般若波羅蜜多。是善男子、善女人等，由于無量大集會中讀誦宣說甚深般若波羅蜜多，便獲無量無數無邊不可思議不可稱量殊勝功德。” 
　　佛言：“善現，如是，如是，如汝所說。若善男子、善女人等，于此般若波羅蜜多受持、讀誦、如理思惟、為他演說，是善男子、善女人等六根無患支體具足，身不衰朽亦無夭壽，常為無量百千天神恭敬圍繞隨逐護念。是善男子、善女人等于黑白月各第八日、第十四日、第十五日，讀誦宣說如是般若波羅蜜多，是時四大王眾天乃至色究竟天，俱來集會此法師所，聽受般若波羅蜜多。是善男子、善女人等由于無量大集會中讀誦宣說甚深般若波羅蜜多，便獲無量無數無邊不可思議不可稱量殊勝功德。 
　　“何以故？善現，如是般若波羅蜜多是大寶藏，由此般若波羅蜜多大寶藏故，能脫無量無邊有情地獄、傍生、鬼界、人、天等趣貧窮大苦，能與無量無邊有情剎帝利大族、婆羅門大族、長者大族、居士大族富貴快樂，能與無量無邊有情四大王眾天、三十三天、夜摩天、睹史多天、樂變化天、他化自在天富貴快樂，能與無量無邊有情梵眾天——梵輔天、梵會天、大梵天，光天——少光天、無量光天、極光凈天，凈天——少凈天、無量凈天、遍凈天，廣天——少廣天、無量廣天、廣果天，無煩天、無熱天、善現天、善見天、色究竟天富貴快樂，能與無量無邊有情空無邊處天、識無邊處天、無所有處天、非想非非想處天富貴快樂，能與無量無邊有情預流果、一來果、不還果、阿羅漢果、獨覺菩提富貴安樂，能與無量無邊有情無上正等菩提富貴安樂。 
　　“所以者何？如是般若波羅蜜多大寶藏中，廣說開示十善業道、四靜慮、四無量、四無色定，廣說開示四念住、四正斷、四神足、五根、五力、七等覺支、八圣道支、三解脫門、八解脫、八勝處、九次第定、十遍處、四圣諦、佛法僧寶，廣說開示布施、凈戒、安忍、精進、靜慮、般若、巧、愿、力、智波羅蜜多、菩薩十地、一切菩薩摩訶薩行、內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空、真如、法界、法性、不虛妄性、不變異性、平等性、離生性、法定、法住、實際、虛空界、不思議界，廣說開示五眼、六神通、佛十力、四無所畏、四無礙解、大慈、大悲、大喜、大舍、十八佛不共法、無忘失法、恒住舍性、一切智、道相智、一切相智、一切陀羅尼門、一切三摩地門。如是無量大法珍寶，無數有情于中修學生剎帝利大族、婆羅門大族、長者大族、居士大族，無數有情于中修學生四大王眾天乃至他化自在天，無數有情于中修學生梵眾天乃至色究竟天，無數有情于中修學生空無邊處天乃至非想非非想處天，無數有情于中修學得預流果、一來果、不還果、阿羅漢果，無數有情于中修學得獨覺菩提，無數有情于中修學得入菩薩正性離生，無數有情于中修學證得無上正等菩提。善現，由此因緣，如是般若波羅蜜多名大寶藏。 
　　“善現，如是般若波羅蜜多大寶藏中，不說少法有生有滅、有染有凈、有取有舍。所以者何？以無少法可生可滅、可染可凈、可取可舍。 
　　“善現，如是般若波羅蜜多大寶藏中，不說有法是善是非善、是世間是出世間、是有漏是無漏、是有罪是無罪、是雜染是清凈、是有為是無為。善現，由此因緣，如是般若波羅蜜多名無所得大法寶藏。 
　　“善現，如是般若波羅蜜多大寶藏中，不說少法是能染污。所以者何？以無少法可染污故。善現，由此因緣，如是般若波羅蜜多名無染污大法寶藏。 
　　“善現，若菩薩摩訶薩修行般若波羅蜜多時，無如是想，無如是分別，無如是得，無如是戲論：‘我行般若波羅蜜多，我修般若波羅蜜多。’是菩薩摩訶薩能如實修行般若波羅蜜多，亦能親近禮事諸佛，從一佛國至一佛國，供養恭敬、尊重贊嘆諸佛世尊，游諸佛國成熟有情、嚴凈佛土，修諸菩薩摩訶薩行，速證無上正等菩提。 
　　“善現，如是般若波羅蜜多于一切法不向不背、不引不賓、不取不舍、不生不滅、不染不凈、不常不斷、不一不異、不來不去、不入不出、不增不減。善現，如是般若波羅蜜多非過去、非未來、非現在。善現，如是般若波羅蜜多不超欲界不住欲界，不超色界不住色界，不超無色界不住無色界。 
　　“善現，如是般若波羅蜜多，于布施波羅蜜多不與不舍，于凈戒、安忍、精進、靜慮、般若、巧、愿、力、智波羅蜜多不與不舍。 
　　“善現，如是般若波羅蜜多，于內空不與不舍，于外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不與不舍。 
　　“善現，如是般若波羅蜜多，于真如不與不舍，于法界、法性、不虛妄性、不變異性、平等性、離生性、法定、法住、實際、虛空界、不思議界不與不舍。 
　　“善現，如是般若波羅蜜多，于苦圣諦不與不舍，于集、滅、道圣諦不與不舍。 
　　“善現，如是般若波羅蜜多，于四靜慮不與不舍，于四無量、四無色定不與不舍。 
　　“善現，如是般若波羅蜜多，于八解脫不與不舍，于八勝處、九次第定、十遍處不與不舍。 
　　“善現，如是般若波羅蜜多，于四念住不與不舍，于四正斷、四神足、五根、五力、七等覺支、八圣道支不與不舍。 
　　“善現，如是般若波羅蜜多，于空解脫門不與不舍，于無相、無愿解脫門不與不舍。 
　　“善現，如是般若波羅蜜多，于菩薩十地不與不舍。 
　　“善現，如是般若波羅蜜多，于五眼不與不舍，于六神通不與不舍。 
　　“善現，如是般若波羅蜜多，于佛十力不與不舍，于四無所畏、四無礙解、大慈、大悲、大喜、大舍、十八佛不共法不與不舍。 
　　“善現，如是般若波羅蜜多，于無忘失法不與不舍，于恒住舍性不與不舍。 
　　“善現，如是般若波羅蜜多，于一切智不與不舍，于道相智、一切相智不與不舍。 
　　“善現，如是般若波羅蜜多，于一切陀羅尼門不與不舍，于一切三摩地門不與不舍。 
　　“善現，如是般若波羅蜜多，于預流果不與不舍，于一來、不還、阿羅漢果不與不舍。 
　　“善現，如是般若波羅蜜多，于獨覺菩提不與不舍。 
　　“善現，如是般若波羅蜜多，于一切菩薩摩訶薩行不與不舍。 
　　“善現，如是般若波羅蜜多，于諸佛無上正等菩提不與不舍。 
　　“善現，如是般若波羅蜜多，不與聲聞法不舍異生法，不與獨覺法不舍聲聞法，不與諸佛法不舍獨覺法，不與無為法不舍有為法。所以者何？善現，若佛出世若不出世，如是諸法常無變易，法性、法界、法定、法住，一切如來等覺現觀，既自等覺、自現觀已，為諸有情宣說開示、分別顯了，令同悟入，離諸妄想分別顛倒。”  
　　爾時，無量百千天子住虛空中歡喜踴躍，以天所有嗢缽羅花、缽特摩花、拘母陀花、奔荼利花、微妙香花及諸香末而散佛上，互相慶慰同聲唱言：“我等今者于贍部洲見佛第二轉妙法輪。”此中無量百千天子聞說般若波羅蜜多，俱時證得無生法忍。  
　　爾時，佛告具壽善現言：“如是法輪非第一轉，非第二轉。所以者何？善現，如是般若波羅蜜多于一切法，不為轉故、不為還故出現于世。何以故？以無性自性空故。” 
　　具壽善現白佛言：“世尊，以何等法無性自性空故，如是般若波羅蜜多于一切法不為轉故、不為還故出現于世？” 
　　佛言：“善現，以般若波羅蜜多般若波羅蜜多性空故，靜慮、精進、安忍、凈戒、布施波羅蜜多靜慮乃至布施波羅蜜多性空故。 
　　“善現，以內空內空性空故，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空外空乃至無性自性空性空故。 
　　“善現，以真如真如性空故，法界、法性、不虛妄性、不變異性、平等性、離生性、法定、法住、實際、虛空界、不思議界法界乃至不思議界性空故。 
　　“善現，苦圣諦苦圣諦性空故，集、滅、道圣諦集、滅、道圣諦性空故。 
　　“善現，以四靜慮四靜慮性空故，四無量、四無色定四無量、四無色定性空故。 
　　“善現，以八解脫八解脫性空故，八勝處、九次第定、十遍處八勝處、九次第定、十遍處性空故。 
　　“善現，以四念住四念住性空故，四正斷、四神足、五根、五力、七等覺支、八圣道支四正斷乃至八圣道支性空故。 
　　“善現，以空解脫門空解脫門性空故，無相、無愿解脫門無相、無愿解脫門性空故。 
　　“善現，以菩薩十地菩薩十地性空故。 
　　“善現，以佛十力佛十力性空故，四無所畏、四無礙解、大慈、大悲、大喜、大舍、十八佛不共法四無所畏乃至十八佛不共法性空故。 
　　“善現，以無忘失法無忘失法性空故，恒住舍性恒住舍性性空故。 
　　“善現，以一切智一切智性空故，道相智、一切相智道相智、一切相智性空故。 
　　“善現，以一切陀羅尼門一切陀羅尼門性空故，一切三摩地門一切三摩地門性空故。 
　　“善現，以預流果預流果性空故，一來、不還、阿羅漢果一來、不還、阿羅漢果性空故。 
　　“善現，以獨覺菩提獨覺菩提性空故。 
　　“善現，以一切菩薩摩訶薩行一切菩薩摩訶薩行性空故。 
　　“善現，以諸佛無上正等菩提諸佛無上正等菩提性空故。 
　　“善現，以如是等法無性自性空故，如是般若波羅蜜多于一切法不為轉故、不為還故出現于世。” 
　　具壽善現復白佛言：“世尊，菩薩摩訶薩般若波羅蜜多是大波羅蜜多，達一切法自性空故。雖達一切法自性皆空，而諸菩薩摩訶薩因此般若波羅蜜多，證得無上正等菩提，轉妙法輪度無量眾。雖證菩提而無所證，證、不證法不可得故。雖轉法輪而無所轉，轉法、還法不可得故。雖度有情而無所度，見、不見法不可得故。世尊，如是大般若波羅蜜多中，轉法輪事畢竟不可得，以一切法皆永不生故。所以者何？非空、無相、無愿法中，可有能轉及能還事。世尊，于此般若波羅蜜多，若能如是宣說開示、分別顯了、令易悟入，是名善凈宣說般若波羅蜜多。此中都無說者、受者，既無說者及受者故，諸能證者亦不可得，無證者故亦無有能得涅槃者，于此般若波羅蜜多善說法中亦無福田，施、受、施物皆性空故。”  初分波羅蜜多品第三十八之一  
　　爾時，具壽善現白佛言：“世尊，如是般若波羅蜜多是無邊波羅蜜多。” 
　　佛言：“如是，猶如虛空無邊際故。” 
　　“世尊，如是般若波羅蜜多是平等波羅蜜多。” 
　　佛言：“如是，以一切法性平等故。” 
　　“世尊，如是般若波羅蜜多是遠離波羅蜜多。” 
　　佛言：“如是，畢竟空故。” 
　　“世尊，如是般若波羅蜜多是難屈伏波羅蜜多。” 
　　佛言：“如是，一切法性不可得故。” 
　　“世尊，如是般若波羅蜜多是無足跡波羅蜜多。” 
　　佛言：“如是，無名體故。” 
　　“世尊，如是般若波羅蜜多是虛空波羅蜜多。” 
　　佛言：“如是，入息、出息不可得故。” 
　　“世尊，如是般若波羅蜜多是不可說波羅蜜多。” 
　　佛言：“如是，此中尋伺不可得故。” 
　　“世尊，如是般若波羅蜜多是無名波羅蜜多。” 
　　佛言：“如是，受、想、行、識不可得故。” 
　　“世尊，如是般若波羅蜜多是無行波羅蜜多。” 
　　佛言：“如是，以一切法無去來故。” 
　　“世尊，如是般若波羅蜜多是不可奪波羅蜜多。” 
　　佛言：“如是，以一切法不可取故。” 
　　“世尊，如是般若波羅蜜多是盡波羅蜜多。” 
　　佛言：“如是，以一切法畢竟盡故。” 
　　“世尊，如是般若波羅蜜多是不生滅波羅蜜多。” 
　　佛言：“如是，以一切法無生滅故。” 
　　“世尊，如是般若波羅蜜多是無作波羅蜜多。” 
　　佛言：“如是，以諸作者不可得故。” 
　　“世尊，如是般若波羅蜜多是無知波羅蜜多。” 
　　佛言：“如是，以諸知者不可得故。” 
　　“世尊，如是般若波羅蜜多是無移轉波羅蜜多。” 
　　佛言：“如是，以死生者不可得故。” 
　　“世尊，如是般若波羅蜜多是無失壞波羅蜜多。” 
　　佛言：“如是，以一切法無失壞故。” 
　　“世尊，如是般若波羅蜜多是如夢波羅蜜多。” 
　　佛言：“如是，以一切法如夢所見不可得故。” 
　　“世尊，如是般若波羅蜜多是如響波羅蜜多。” 
　　佛言：“如是，能所聞說不可得故。” 
　　“世尊，如是般若波羅蜜多是如影像波羅蜜多。” 
　　佛言：“如是，諸法皆如光鏡所現不可得故。” 
　　“世尊，如是般若波羅蜜多是如焰幻波羅蜜多。” 
　　佛言：“如是，以一切法如流變相不可得故。” 
　　“世尊，如是般若波羅蜜多是如變化事波羅蜜多。” 
　　佛言：“如是，諸法皆如所變化故。” 
　　“世尊，如是般若波羅蜜多是如尋香城波羅蜜多。” 
　　佛言：“如是，諸法皆如尋香城故。” 
　　“世尊，如是般若波羅蜜多是無染凈波羅蜜多。” 
　　佛言：“如是，諸染凈因不可得故。” 
　　“世尊，如是般若波羅蜜多是無所得波羅蜜多。” 
　　佛言：“如是，諸法所依不可得故。” 
　　“世尊，如是般若波羅蜜多是無戲論波羅蜜多。” 
　　佛言：“如是，破壞一切戲論事故。” 
　　“世尊，如是般若波羅蜜多是無慢執波羅蜜多。” 
　　佛言：“如是，破壞一切慢執事故。” 
　　“世尊：如是般若波羅蜜多是無動轉波羅蜜多。” 
　　佛言：“如是，住法界故。” 
　　“世尊，如是般若波羅蜜多是離染著波羅蜜多。” 
　　佛言：“如是，覺一切法不虛妄故。” 
　　“世尊，如是般若波羅蜜多是無等起波羅蜜多。” 
　　佛言：“如是，于一切法無分別故。” 
　　“世尊，如是般若波羅蜜多是極寂靜波羅蜜多。” 
　　佛言：“如是，于諸法相無所得故。” 
　　“世尊，如是般若波羅蜜多是無貪欲波羅蜜多。” 
　　佛言：“如是，諸貪欲事不可得故。” 
　　“世尊，如是般若波羅蜜多是無瞋恚波羅蜜多。” 
　　佛言：“如是，破壞一切瞋恚事故。” 
　　“世尊，如是般若波羅蜜多是無愚癡波羅蜜多。” 
　　佛言：“如是，滅諸無知黑暗事故。” 
　　“世尊，如是般若波羅蜜多是無煩惱波羅蜜多。” 
　　佛言：“如是，離分別故。” 
　　“世尊，如是般若波羅蜜多是離有情波羅蜜多。” 
　　佛言：“如是，達諸有情無所有故。” 
　　“世尊，如是般若波羅蜜多是無斷壞波羅蜜多。” 
　　佛言：“如是，以一切法無等起故。” 
　　“世尊，如是般若波羅蜜多是無二邊波羅蜜多。” 
　　佛言：“如是，離二邊故。” 
　　“世尊，如是般若波羅蜜多是無雜壞波羅蜜多。” 
　　佛言：“如是，知一切法無雜壞故。” 
　　“世尊，如是般若波羅蜜多是無取著波羅蜜多。” 
　　佛言：“如是，超過聲聞、獨覺地故。” 
　　“世尊，如是般若波羅蜜多是無分別波羅蜜多。” 
　　佛言：“如是，一切分別不可得故。” 
　　“世尊，如是般若波羅蜜多是無分量波羅蜜多。” 
　　佛言：“如是，諸法分限不可得故。” 
　　“世尊，如是般若波羅蜜多是如虛空波羅蜜多。” 
　　佛言：“如是，達一切法無滯礙故。” 
　　“世尊，如是般若波羅蜜多是無常波羅蜜多。” 
　　佛言：“如是，能永壞滅一切法故。” 
　　“世尊，如是般若波羅蜜多是苦波羅蜜多。” 
　　佛言：“如是，能永驅遣一切法故。” 
　　“世尊，如是般若波羅蜜多是無我波羅蜜多。” 
　　佛言：“如是，于一切法無執著故。” 
　　“世尊，如是般若波羅蜜多是空波羅蜜多。” 
　　佛言：“如是，達一切法無所得故。” 
　　“世尊，如是般若波羅蜜多是無相波羅蜜多。” 
　　佛言：“如是，證一切法無生相故。” 
　　“世尊，如是般若波羅蜜多是內空波羅蜜多。” 
　　佛言：“如是，了達內法不可得故。” 
　　“世尊，如是般若波羅蜜多是外空波羅蜜多。” 
　　佛言：“如是，了達外法不可得故。” 
　　“世尊，如是般若波羅蜜多是內外空波羅蜜多。” 
　　佛言：“如是，知內外法不可得故。” 
　　“世尊，如是般若波羅蜜多是空空波羅蜜多。” 
　　佛言：“如是，了空空法不可得故。” 
　　“世尊，如是般若波羅蜜多是大空波羅蜜多。” 
　　佛言：“如是，了大空法不可得故。” 
　　“世尊，如是般若波羅蜜多是勝義空波羅蜜多。” 
　　佛言：“如是，勝義空法不可得故。” 
　　“世尊，如是般若波羅蜜多是有為空波羅蜜多。” 
　　佛言：“如是，諸有為法不可得故。” 
　　“世尊，如是般若波羅蜜多是無為空波羅蜜多。” 
　　佛言：“如是，諸無為法不可得故。” 
　　“世尊，如是般若波羅蜜多是畢竟空波羅蜜多。” 
　　佛言：“如是，畢竟空法不可得故。” 
　　“世尊，如是般若波羅蜜多是無際空波羅蜜多。” 
　　佛言：“如是，無際空法不可得故。” 
　　“世尊，如是般若波羅蜜多是散空波羅蜜多。” 
　　佛言：“如是，諸散空法不可得故。” 
　　“世尊，如是般若波羅蜜多是無變異空波羅蜜多。” 
　　佛言：“如是，無變異空法不可得故。” 
　　“世尊，如是般若波羅蜜多是本性空波羅蜜多。” 
　　佛言：“如是，有為無為法不可得故。” 
　　“世尊，如是般若波羅蜜多是自相空波羅蜜多。” 
　　佛言：“如是，達一切法離自相故。” 
　　“世尊，如是般若波羅蜜多是共相空波羅蜜多。” 
　　佛言：“如是，達一切法離共相故。” 
　　“世尊，如是般若波羅蜜多是一切法空波羅蜜多。” 
　　佛言：“如是，知內外法不可得故。” 
　　“世尊，如是般若波羅蜜多是不可得空波羅蜜多。” 
　　佛言：“如是，一切法性不可得故。” 
　　“世尊，如是般若波羅蜜多是無性空波羅蜜多。” 
　　佛言：“如是，無性空法不可得故。” 
　　“世尊，如是般若波羅蜜多是自性空波羅蜜多。” 
　　佛言：“如是，自性空法不可得故。” 
　　“世尊，如是般若波羅蜜多是無性自性空波羅蜜多。” 
　　佛言：“如是，無性自性空法不可得故。” 
　　“世尊，如是般若波羅蜜多是真如波羅蜜多。” 
　　佛言：“如是，知真如性不可得故。” 
　　“世尊，如是般若波羅蜜多是法界波羅蜜多。” 
　　佛言：“如是，達諸法界不可得故。” 
　　“世尊，如是般若波羅蜜多是法性波羅蜜多。” 
　　佛言：“如是，達諸法性不可得故。” 
　　“世尊，如是般若波羅蜜多是不虛妄性波羅蜜多。” 
　　佛言：“如是，不虛妄性不可得故。” 
　　“世尊，如是般若波羅蜜多是不變異性波羅蜜多。” 
　　佛言：“如是，不變異性不可得故。” 
　　“世尊，如是般若波羅蜜多是平等性波羅蜜多。” 
　　佛言：“如是，達平等性不可得故。” 
　　“世尊，如是般若波羅蜜多是離生性波羅蜜多。” 
　　佛言：“如是，知離生性不可得故。” 
　　“世尊，如是般若波羅蜜多是法定波羅蜜多。” 
　　佛言：“如是，了達法定不可得故。” 
　　“世尊，如是般若波羅蜜多是法住波羅蜜多。” 
　　佛言：“如是，了達法住不可得故。” 
　　“世尊，如是般若波羅蜜多是實際波羅蜜多。” 
　　佛言：“如是，了實際性不可得故。” 
　　“世尊，如是般若波羅蜜多是虛空界波羅蜜多。” 
　　佛言：“如是，了虛空界不可得故。” 
　　“世尊，如是般若波羅蜜多是不思議界波羅蜜多。” 
　　佛言：“如是，不思議界不可得故。” 
　　“世尊，如是般若波羅蜜多是四圣諦波羅蜜多。” 
　　佛言：“如是，了四圣諦不可得故。” 
　　“世尊，如是般若波羅蜜多是四念住波羅蜜多。” 
　　佛言：“如是，身、受、心、法不可得故。” 
　　“世尊，如是般若波羅蜜多是四正斷波羅蜜多。” 
　　佛言：“如是，善不善法不可得故。” 
　　“世尊，如是般若波羅蜜多是四神足波羅蜜多。” 
　　佛言：“如是，四神足性不可得故。” 
　　“世尊，如是般若波羅蜜多是五根波羅蜜多。” 
　　佛言：“如是，五根自性不可得故。” 
　　“世尊，如是般若波羅蜜多是五力波羅蜜多。” 
　　佛言：“如是，五力自性不可得故。” 
　　“世尊，如是般若波羅蜜多是七等覺支波羅蜜多。” 
　　佛言：“如是，七等覺支性不可得故。” 
　　“世尊，如是般若波羅蜜多是八圣道支波羅蜜多。” 
　　佛言：“如是，八圣道支性不可得故。” 
　　“世尊，如是般若波羅蜜多是空解脫門波羅蜜多。” 
　　佛言：“如是，空離行相不可得故。” 
　　“世尊，如是般若波羅蜜多是無相解脫門波羅蜜多。” 
　　佛言：“如是，寂靜行相不可得故。” 
　　“世尊，如是般若波羅蜜多是無愿解脫門波羅蜜多。” 
　　佛言：“如是，無愿行相不可得故。” 
　　“世尊，如是般若波羅蜜多是八解脫波羅蜜多。” 
　　佛言：“如是，八解脫性不可得故。” 
　　“世尊，如是般若波羅蜜多是八勝處波羅蜜多。” 
　　佛言：“如是，八勝處性不可得故。” 
　　“世尊，如是般若波羅蜜多是九次第定波羅蜜多。” 
　　佛言：“如是，九次第定性不可得故。” 
　　“世尊，如是般若波羅蜜多是十遍處波羅蜜多。” 
　　佛言“如是，十遍處性不可得故。” 
　　“世尊，如是般若波羅蜜多是布施波羅蜜多。” 
　　佛言：“如是，布施、慳吝不可得故。” 
　　“世尊，如是般若波羅蜜多是凈戒波羅蜜多。” 
　　佛言：“如是，持戒、犯戒不可得故。” 
　　“世尊，如是般若波羅蜜多是安忍波羅蜜多。” 
　　佛言：“如是，忍辱、瞋恚不可得故。” 
　　“世尊，如是般若波羅蜜多是精進波羅蜜多。” 
　　佛言：“如是，精進、懈怠不可得故。” 
　　“世尊，如是般若波羅蜜多是靜慮波羅蜜多。” 
　　佛言：“如是，靜慮、散亂不可得故。” 
　　“世尊，如是般若波羅蜜多是般若波羅蜜多。” 
　　佛言：“如是，善慧、惡慧不可得故。” 
　　“世尊，如是般若波羅蜜多是方便善巧波羅蜜多。” 
　　佛言：“如是，方便善巧、無方便善巧不可得故。” 
　　“世尊，如是般若波羅蜜多是愿波羅蜜多。” 
　　佛言：“如是，愿、不愿事不可得故。” 
　　“世尊，如是般若波羅蜜多是力波羅蜜多。” 
　　佛言：“如是，力、無力事不可得故。” 
　　“世尊，如是般若波羅蜜多是智波羅蜜多。” 
　　佛言：“如是，智、無智事不可得故。” 
　　“世尊，如是般若波羅蜜多是菩薩十地波羅蜜多。” 
　　佛言：“如是，十地、十障不可得故。” 
　　“世尊，如是般若波羅蜜多是四靜慮波羅蜜多。” 
　　佛言：“如是，四靜慮事不可得故。” 
　　“世尊，如是般若波羅蜜多是四無量波羅蜜多。” 
　　佛言：“如是，四無量事不可得故。” 
　　“世尊，如是般若波羅蜜多是四無色定波羅蜜多。” 
　　佛言：“如是，四無色定事不可得故。” 
　　“世尊，如是般若波羅蜜多是五眼波羅蜜多。” 
　　佛言：“如是，五眼境事不可得故。” 
　　“世尊，如是般若波羅蜜多是六神通波羅蜜多。” 
　　佛言：“如是，六神通事不可得故。”  
大般若波羅蜜多經卷第二百九十七 初分波羅蜜多品第三十八之二  
　　“世尊，如是般若波羅蜜多是佛十力波羅蜜多。” 
　　佛言：“如是，達一切法難屈伏故。” 
　　“世尊，如是般若波羅蜜多是四無所畏波羅蜜多。” 
　　佛言：“如是，得道相智無退沒故。” 
　　“世尊，如是般若波羅蜜多是四無礙解波羅蜜多。” 
　　佛言：“如是，得一切相智無滯礙故。” 
　　“世尊，如是般若波羅蜜多是大慈波羅蜜多。” 
　　佛言：“如是，安樂一切有情故。” 
　　“世尊，如是般若波羅蜜多是大悲波羅蜜多。” 
　　佛言：“如是，利益一切有情故。” 
　　“世尊，如是般若波羅蜜多是大喜波羅蜜多。” 
　　佛言：“如是，不舍一切有情故。” 
　　“世尊，如是般若波羅蜜多是大舍波羅蜜多。” 
　　佛言：“如是，于諸有情心平等故。” 
　　“世尊，如是般若波羅蜜多是十八佛不共法波羅蜜多。” 
　　佛言：“如是，超過一切聲聞、獨覺法故。” 
　　“世尊，如是般若波羅蜜多是無忘失法波羅蜜多。” 
　　佛言：“如是，無忘失事不可得故。” 
　　“世尊，如是般若波羅蜜多是恒住舍性波羅蜜多。” 
　　佛言：“如是，恒住舍性事不可得故。” 
　　“世尊，如是般若波羅蜜多是一切陀羅尼門波羅蜜多。” 
　　佛言：“如是，諸總持事不可得故。” 
　　“世尊，如是般若波羅蜜多是一切三摩地門波羅蜜多。” 
　　佛言：“如是，諸等持事不可得故。” 
　　“世尊，如是般若波羅蜜多是一切智波羅蜜多。” 
　　佛言：“如是，一切智事不可得故。” 
　　“世尊，如是般若波羅蜜多是道相智波羅蜜多。” 
　　佛言：“如是，道相智事不可得故。” 
　　“世尊，如是般若波羅蜜多是一切相智波羅蜜多。” 
　　佛言：“如是，一切相智事不可得故。” 
　　“世尊，如是般若波羅蜜多是一切菩薩摩訶薩行波羅蜜多。” 
　　佛言：“如是，一切菩薩摩訶薩行事不可得故。” 
　　“世尊，如是般若波羅蜜多是諸佛無上正等菩提波羅蜜多。” 
　　佛言：“如是，諸佛無上正等菩提事不可得故。” 
　　“世尊，如是般若波羅蜜多是如來波羅蜜多。” 
　　佛言：“如是，能如實說一切法故。” 
　　“世尊，如是般若波羅蜜多是自然波羅蜜多。” 
　　佛言：“如是，于一切法得自在故。” 
　　“世尊，如是般若波羅蜜多是正等覺波羅蜜多。” 
　　佛言：“如是，于一切法能正等覺一切相故。”  初分難聞功德品第三十九之一  
　　時，天帝釋作是念言：“若善男子、善女人等，曾于過去無量如來、應、正等覺親近供養，發弘誓愿種諸善根，多善知識之所攝受，今乃得聞如是般若波羅蜜多功德名字，況能書寫、讀誦、受持、如理思惟、為他演說，或能隨力如說修行！當知是人已于過去無量佛所親近承事、供養恭敬、尊重贊嘆、植眾德本，曾聞般若波羅蜜多，聞已受持、思惟、讀誦、為他演說、如教而行，或于此經能問能答，由斯福力今辦是事。若善男子、善女人等，已曾供養無量如來、應、正等覺，功德純凈，聞此般若波羅蜜多，其心不驚、不恐、不怖，聞已信樂，如說修行，當知是人多俱胝劫已曾修習布施、凈戒、安忍、精進、靜慮、般若波羅蜜多故，于今生能成此事。” 
　　爾時，具壽舍利子白佛言：“世尊，若善男子、善女人等，聞此般若波羅蜜多甚深義趣，其心不驚、不恐、不怖，聞已書寫、讀誦、受持、如理思惟、為他演說，或復隨力如教修行，當知是人如不退位諸菩薩摩訶薩。何以故？世尊，如是般若波羅蜜多義趣甚深極難信解，若于先世不久修習布施、凈戒、安忍、精進、靜慮、般若波羅蜜多，豈暫得聞即能信解？ 
　　“世尊，若善男子、善女人等，聞說般若波羅蜜多毀訾誹謗，當知是人先世于此甚深般若波羅蜜多亦曾毀謗。何以故？世尊，是善男子、善女人等，聞說如是甚深般若波羅蜜多，由宿習力不信不樂，心不清凈。 
　　“世尊，是善男子、善女人等，未曾親近諸佛菩薩及弟子眾，未曾請問：云何應行布施波羅蜜多？云何應行凈戒、安忍、精進、靜慮、般若波羅蜜多？云何應住內空？云何應住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空？云何應住真如？云何應住法界、法性、不虛妄性、不變異性、平等性、離生性、法定、法住、實際、虛空界、不思議界？云何應住苦圣諦？云何應住集、滅、道圣諦？云何應修四靜慮？云何應修四無量、四無色定？云何應修八解脫？云何應修八勝處、九次第定、十遍處？云何應修四念住？云何應修四正斷、四神足、五根、五力、七等覺支、八圣道支？云何應修空解脫門？云何應修無相、無愿解脫門？云何應修五眼？云何應修六神通？云何應修佛十力？云何應修四無所畏、四無礙解、大慈、大悲、大喜、大舍、十八佛不共法？云何應修無忘失法？云何應修恒住舍性？云何應修一切智？云何應修道相智、一切相智？云何應修一切陀羅尼門？云何應修一切三摩地門？云何應修一切菩薩摩訶薩行？云何應修諸佛無上正等菩提？故今聞說甚深般若波羅蜜多，毀訾誹謗不信不樂，心不清凈。” 
　　爾時，天帝釋謂舍利子言：“大德，如是般若波羅蜜多義趣甚深極難信解，若善男子、善女人等，于布施、凈戒、安忍、精進、靜慮、般若波羅蜜多未久信解、不久修行，聞說般若波羅蜜多不能信解或生毀謗，未為希有。若善男子、善女人等，于內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空未久信解、不久安住，聞說般若波羅蜜多不能信解或生毀謗，未為希有。若善男子、善女人等，于真如、法界、法性、不虛妄性、不變異性、平等性、離生性、法定、法住、實際、虛空界、不思議界未久信解、不久安住，聞說般若波羅蜜多不能信解或生毀謗，未為希有。若善男子、善女人等，于四圣諦未久信解、不久安住，聞說般若波羅蜜多不能信解或生毀謗，未為希有。若善男子、善女人等，于四靜慮、四無量、四無色定，或八解脫、八勝處、九次第定、十遍處，或四念住、四正斷、四神足、五根、五力、七等覺支、八圣道支，或空、無相、無愿解脫門，或菩薩十地未久信解、不久修習，聞說般若波羅蜜多不能信解或生毀謗，未為希有。若善男子、善女人等，于五眼、六神通，或佛十力、四無所畏、四無礙解、大慈、大悲、大喜、大舍、十八佛不共法，或無忘失法、恒住舍性，或一切智、道相智、一切相智，或一切陀羅尼門、一切三摩地門未久信解、不久修習，聞說般若波羅蜜多不能信解或生毀謗，未為希有。若善男子、善女人等，于諸菩薩摩訶薩行，或佛無上正等菩提未久信解、不久修習，聞說般若波羅蜜多不能信解或生毀謗，未為希有。大德，我今敬禮甚深般若波羅蜜多，敬禮般若波羅蜜多即為敬禮一切智智。” 
　　爾時，佛告天帝釋言：“憍尸迦，如是，如是，如汝所說，敬禮般若波羅蜜多即為敬禮一切智智。何以故？憍尸迦，諸佛世尊一切智智皆從般若波羅蜜多而得生故。 
　　“憍尸迦，若善男子、善女人等，欲住諸佛一切智智，當住般若波羅蜜多；欲起一切智、道相智、一切相智，當學般若波羅蜜多；欲斷一切煩惱習氣，當學般若波羅蜜多；欲證無上正等菩提，轉妙法輪度無量眾，當學般若波羅蜜多。若善男子、善女人等，欲方便善巧安立有情于預流果、或一來果、或不還果、或阿羅漢果、或獨覺菩提，或自欲學，當學般若波羅蜜多。若善男子、善女人等，欲方便善巧安立有情于佛無上正等菩提，當學般若波羅蜜多。若善男子、善女人等，欲方便善巧安立有情于諸菩薩摩訶薩行令不退轉，或自欲行，當學般若波羅蜜多。若菩薩摩訶薩欲伏眾魔摧諸外道，當學般若波羅蜜多；若菩薩摩訶薩欲善攝受諸苾芻僧，當學般若波羅蜜多。”  
　　爾時，天帝釋白佛言：“世尊，諸菩薩摩訶薩修行般若波羅蜜多時，云何住色？云何住受、想、行、識？云何習色？云何習受、想、行、識？云何住眼處？云何住耳、鼻、舌、身、意處？云何習眼處？云何習耳、鼻、舌、身、意處？云何住色處？云何住聲、香、味、觸、法處？云何習色處？云何習聲、香、味、觸、法處？云何住眼界？云何住色界、眼識界及眼觸、眼觸為緣所生諸受？云何習眼界？云何習色界乃至眼觸為緣所生諸受？云何住耳界？云何住聲界、耳識界及耳觸、耳觸為緣所生諸受？云何習耳界？云何習聲界乃至耳觸為緣所生諸受？云何住鼻界？云何住香界、鼻識界及鼻觸、鼻觸為緣所生諸受？云何習鼻界？云何習香界乃至鼻觸為緣所生諸受？云何住舌界？云何住味界、舌識界及舌觸、舌觸為緣所生諸受？云何習舌界？云何習味界乃至舌觸為緣所生諸受？云何住身界？云何住觸界、身識界及身觸、身觸為緣所生諸受？云何習身界？云何習觸界乃至身觸為緣所生諸受？云何住意界？云何住法界、意識界及意觸、意觸為緣所生諸受？云何習意界？云何習法界乃至意觸為緣所生諸受？云何住地界？云何住水、火、風、空、識界？云何習地界？云何習水、火、風、空、識界？云何住無明？云何住行、識、名色、六處、觸、受、愛、取、有、生、老死愁嘆苦憂惱？云何習無明？云何習行乃至老死愁嘆苦憂惱？云何住布施波羅蜜多？云何住凈戒、安忍、精進、靜慮、般若波羅蜜多？云何習布施波羅蜜多？云何習凈戒乃至般若波羅蜜多？云何住內空？云何住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空？云何習內空？云何習外空乃至無性自性空？云何住真如？云何住法界、法性、不虛妄性、不變異性、平等性、離生性、法定、法住、實際、虛空界、不思議界？云何習真如？云何習法界乃至不思議界？云何住苦圣諦？云何住集、滅、道圣諦？云何習苦圣諦？云何習集、滅、道圣諦？云何住四靜慮？云何住四無量、四無色定？云何習四靜慮？云何習四無量、四無色定？云何住八解脫？云何住八勝處、九次第定、十遍處？云何習八解脫？云何習八勝處、九次第定、十遍處？云何住四念住？云何住四正斷、四神足、五根、五力、七等覺支、八圣道支？云何習四念住？云何習四正斷乃至八圣道支？云何住空解脫門？云何住無相、無愿解脫門？云何習空解脫門？云何習無相、無愿解脫門？云何住菩薩十地？云何習菩薩十地？云何住五眼？云何住六神通？云何習五眼？云何習六神通？云何住佛十力？云何住四無所畏、四無礙解、大慈、大悲、大喜、大舍、十八佛不共法？云何習佛十力？云何習四無所畏乃至十八佛不共法？云何住無忘失法？云何住恒住舍性？云何習無忘失法？云何習恒住舍性？云何住一切智？云何住道相智、一切相智？云何習一切智？云何習道相智、一切相智？云何住一切陀羅尼門？云何住一切三摩地門？云何習一切陀羅尼門？云何習一切三摩地門？云何住預流果？云何住一來、不還、阿羅漢果？云何習預流果？云何習一來、不還、阿羅漢果？云何住獨覺菩提？云何習獨覺菩提？云何住一切菩薩摩訶薩行？云何習一切菩薩摩訶薩行？云何住諸佛無上正等菩提？云何習諸佛無上正等菩提？” 
　　爾時，佛告天帝釋言：“憍尸迦，善哉！善哉！汝于今者承佛神力，能問如來如是深義。諦聽！諦聽！善思念之，當為汝說！ 
　　“憍尸迦，菩薩摩訶薩行般若波羅蜜多時，若于色不住不習，是為住習色；若于受、想、行、識不住不習，是為住習受、想、行、識。何以故？憍尸迦，以所住習色乃至識不可得故。 
　　“憍尸迦，菩薩摩訶薩行般若波羅蜜多時，若于眼處不住不習，是為住習眼處；若于耳、鼻、舌、身、意處不住不習，是為住習耳、鼻、舌、身、意處。何以故？憍尸迦，以所住習眼處乃至意處不可得故。 
　　“憍尸迦，菩薩摩訶薩行般若波羅蜜多時，若于色處不住不習，是為住習色處；若于聲、香、味、觸、法處不住不習，是為住習聲、香、味、觸、法處。何以故？憍尸迦，以所住習色處乃至法處不可得故。 
　　“憍尸迦，菩薩摩訶薩行般若波羅蜜多時，若于眼界不住不習，是為住習眼界；若于色界、眼識界及眼觸、眼觸為緣所生諸受不住不習，是為住習色界乃至眼觸為緣所生諸受。何以故？憍尸迦，以所住習眼界乃至眼觸為緣所生諸受不可得故。 
　　“憍尸迦，菩薩摩訶薩行般若波羅蜜多時，若于耳界不住不習，是為住習耳界；若于聲界、耳識界及耳觸、耳觸為緣所生諸受不住不習，是為住習聲界乃至耳觸為緣所生諸受。何以故？憍尸迦，以所住習耳界乃至耳觸為緣所生諸受不可得故。 
　　“憍尸迦，菩薩摩訶薩行般若波羅蜜多時，若于鼻界不住不習，是為住習鼻界；若于香界、鼻識界及鼻觸、鼻觸為緣所生諸受不住不習，是為住習香界乃至鼻觸為緣所生諸受。何以故？憍尸迦，以所住習鼻界乃至鼻觸為緣所生諸受不可得故。 
　　“憍尸迦，菩薩摩訶薩行般若波羅蜜多時，若于舌界不住不習，是為住習舌界；若于味界、舌識界及舌觸、舌觸為緣所生諸受不住不習，是為住習味界乃至舌觸為緣所生諸受。何以故？憍尸迦，以所住習舌界乃至舌觸為緣所生諸受不可得故。 
　　“憍尸迦，菩薩摩訶薩行般若波羅蜜多時，若于身界不住不習，是為住習身界；若于觸界、身識界及身觸、身觸為緣所生諸受不住不習，是為住習觸界乃至身觸為緣所生諸受。何以故？憍尸迦，以所住習身界乃至身觸為緣所生諸受不可得故。 
　　“憍尸迦，菩薩摩訶薩行般若波羅蜜多時，若于意界不住不習，是為住習意界；若于法界、意識界及意觸、意觸為緣所生諸受不住不習，是為住習法界乃至意觸為緣所生諸受。何以故？憍尸迦，以所住習意界乃至意觸為緣所生諸受不可得故。 
　　“憍尸迦，菩薩摩訶薩行般若波羅蜜多時，若于地界不住不習，是為住習地界；若于水、火、風、空、識界不住不習，是為住習水、火、風、空、識界。何以故？憍尸迦，以所住習地界乃至識界不可得故。 
　　“憍尸迦，菩薩摩訶薩行般若波羅蜜多時，若于無明不住不習，是為住習無明；若于行、識、名色、六處、觸、受、愛、取、有、生、老死愁嘆苦憂惱不住不習，是為住習行乃至老死愁嘆苦憂惱。何以故？憍尸迦，以所住習無明乃至老死愁嘆苦憂惱不可得故。 
　　“憍尸迦，菩薩摩訶薩行般若波羅蜜多時，若于布施波羅蜜多不住不習，是為住習布施波羅蜜多；若于凈戒、安忍、精進、靜慮、般若波羅蜜多不住不習，是為住習凈戒乃至般若波羅蜜多。何以故？憍尸迦，以所住習布施波羅蜜多乃至般若波羅蜜多不可得故。 
　　“憍尸迦，菩薩摩訶薩行般若波羅蜜多時，若于內空不住不習，是為住習內空；若于外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不住不習，是為住習外空乃至無性自性空。何以故？憍尸迦，以所住習內空乃至無性自性空不可得故。 
　　“憍尸迦，菩薩摩訶薩行般若波羅蜜多時，若于真如不住不習，是為住習真如；若于法界、法性、不虛妄性、不變異性、平等性、離生性、法定、法住、實際、虛空界、不思議界不住不習，是為住習法界乃至不思議界。何以故？憍尸迦，以所住習真如乃至不思議界不可得故。 
　　“憍尸迦，菩薩摩訶薩行般若波羅蜜多時，若于苦圣諦不住不習，是為住習苦圣諦；若于集、滅、道圣諦不住不習，是為住習集、滅、道圣諦。何以故？憍尸迦，以所住習苦圣諦、集、滅、道圣諦不可得故。 
　　“憍尸迦，菩薩摩訶薩行般若波羅蜜多時，若于四靜慮不住不習，是為住習四靜慮；若于四無量、四無色定不住不習，是為住習四無量、四無色定。何以故？憍尸迦，以所住習四靜慮、四無量、四無色定不可得故。 
　　“憍尸迦，菩薩摩訶薩行般若波羅蜜多時，若于八解脫不住不習，是為住習八解脫；若于八勝處、九次第定、十遍處不住不習，是為住習八勝處、九次第定、十遍處。何以故？憍尸迦，以所住習八解脫乃至十遍處不可得故。 
　　“憍尸迦，菩薩摩訶薩行般若波羅蜜多時，若于四念住不住不習，是為住習四念住；若于四正斷、四神足、五根、五力、七等覺支、八圣道支不住不習，是為住習四正斷乃至八圣道支。何以故？憍尸迦，以所住習四念住乃至八圣道支不可得故。 
　　“憍尸迦，菩薩摩訶薩行般若波羅蜜多時，若于空解脫門不住不習，是為住習空解脫門；若于無相、無愿解脫門不住不習，是為住習無相、無愿解脫門。何以故？憍尸迦，以所住習空解脫門、無相、無愿解脫門不可得故。 
　　“憍尸迦，菩薩摩訶薩行般若波羅蜜多時，若于菩薩十地不住不習，是為住習菩薩十地。何以故？憍尸迦，以所住習菩薩十地不可得故。 
　　“憍尸迦，菩薩摩訶薩行般若波羅蜜多時，若于五眼不住不習，是為住習五眼；若于六神通不住不習，是為住習六神通。何以故？憍尸迦，以所住習五眼、六神通不可得故。 
　　“憍尸迦，菩薩摩訶薩行般若波羅蜜多時，若于佛十力不住不習，是為住習佛十力；若于四無所畏、四無礙解、大慈、大悲、大喜、大舍、十八佛不共法不住不習，是為住習四無所畏乃至十八佛不共法。何以故？憍尸迦，以所住習佛十力乃至十八佛不共法不可得故。 
　　“憍尸迦，菩薩摩訶薩行般若波羅蜜多時，若于無忘失法不住不習，是為住習無忘失法；若于恒住舍性不住不習，是為住習恒住舍性。何以故？憍尸迦，以所住習無忘失法、恒住舍性不可得故。 
　　“憍尸迦，菩薩摩訶薩行般若波羅蜜多時，若于一切智不住不習，是為住習一切智；若于道相智、一切相智不住不習，是為住習道相智、一切相智。何以故？憍尸迦，以所住習一切智、道相智、一切相智不可得故。 
　　“憍尸迦，菩薩摩訶薩行般若波羅蜜多時，若于一切陀羅尼門不住不習，是為住習一切陀羅尼門；若于一切三摩地門不住不習，是為住習一切三摩地門。何以故？憍尸迦，以所住習一切陀羅尼門、一切三摩地門不可得故。 
　　“憍尸迦，菩薩摩訶薩行般若波羅蜜多時，若于預流果不住不習，是為住習預流果；若于一來、不還、阿羅漢果不住不習，是為住習一來、不還、阿羅漢果。何以故？憍尸迦，以所住習預流、一來、不還、阿羅漢果不可得故。 
　　“憍尸迦，菩薩摩訶薩行般若波羅蜜多時，若于獨覺菩提不住不習，是為住習獨覺菩提。何以故？憍尸迦，以所住習獨覺菩提不可得故。 
　　“憍尸迦，菩薩摩訶薩行般若波羅蜜多時，若于一切菩薩摩訶薩行不住不習，是為住習一切菩薩摩訶薩行。何以故？憍尸迦，以所住習一切菩薩摩訶薩行不可得故。 
　　“憍尸迦，菩薩摩訶薩行般若波羅蜜多時，若于諸佛無上正等菩提不住不習，是為住習諸佛無上正等菩提。何以故？憍尸迦，以所住習諸佛無上正等菩提不可得故。 
　　“復次，憍尸迦，菩薩摩訶薩行般若波羅蜜多時，若于色非住非不住、非習非不習，是為住習色；若于受、想、行、識非住非不住、非習非不習，是為住習受、想、行、識。何以故？憍尸迦，是菩薩摩訶薩觀色乃至識前、后、中際不可得故。 
　　“憍尸迦，菩薩摩訶薩行般若波羅蜜多時，若于眼處非住非不住、非習非不習，是為住習眼處；若于耳、鼻、舌、身、意處非住非不住、非習非不習，是為住習耳、鼻、舌、身、意處。何以故？憍尸迦，是菩薩摩訶薩觀眼處乃至意處前、后、中際不可得故。 
　　“憍尸迦，菩薩摩訶薩行般若波羅蜜多時，若于色處非住非不住、非習非不習，是為住習色處；若于聲、香、味、觸、法處非住非不住、非習非不習，是為住習聲、香、味、觸、法處。何以故？憍尸迦，是菩薩摩訶薩觀色處乃至法處前、后、中際不可得故。 
　　“憍尸迦，菩薩摩訶薩行般若波羅蜜多時，若于眼界非住非不住、非習非不習，是為住習眼界；若于色界、眼識界及眼觸、眼觸為緣所生諸受非住非不住、非習非不習，是為住習色界乃至眼觸為緣所生諸受。何以故？憍尸迦，是菩薩摩訶薩觀眼界乃至眼觸為緣所生諸受前、后、中際不可得故。 
　　“憍尸迦，菩薩摩訶薩行般若波羅蜜多時，若于耳界非住非不住、非習非不習，是為住習耳界；若于聲界、耳識界及耳觸、耳觸為緣所生諸受非住非不住、非習非不習，是為住習聲界乃至耳觸為緣所生諸受。何以故？憍尸迦，是菩薩摩訶薩觀耳界乃至耳觸為緣所生諸受前、后、中際不可得故。 
　　“憍尸迦，菩薩摩訶薩行般若波羅蜜多時，若于鼻界非住非不住、非習非不習，是為住習鼻界；若于香界、鼻識界及鼻觸、鼻觸為緣所生諸受非住非不住、非習非不習，是為住習香界乃至鼻觸為緣所生諸受。何以故？憍尸迦，是菩薩摩訶薩觀鼻界乃至鼻觸為緣所生諸受前、后、中際不可得故。 
　　“憍尸迦，菩薩摩訶薩行般若波羅蜜多時，若于舌界非住非不住、非習非不習，是為住習舌界；若于味界、舌識界及舌觸、舌觸為緣所生諸受非住非不住、非習非不習，是為住習味界乃至舌觸為緣所生諸受。何以故？憍尸迦，是菩薩摩訶薩觀舌界乃至舌觸為緣所生諸受前、后、中際不可得故。 
　　“憍尸迦，菩薩摩訶薩行般若波羅蜜多時，若于身界非住非不住、非習非不習，是為住習身界；若于觸界、身識界及身觸、身觸為緣所生諸受非住非不住、非習非不習，是為住習觸界乃至身觸為緣所生諸受。何以故？憍尸迦，是菩薩摩訶薩觀身界乃至身觸為緣所生諸受前、后、中際不可得故。 
　　“憍尸迦，菩薩摩訶薩行般若波羅蜜多時，若于意界非住非不住、非習非不習，是為住習意界；若于法界、意識界及意觸、意觸為緣所生諸受非住非不住、非習非不習，是為住習法界乃至意觸為緣所生諸受。何以故？憍尸迦，是菩薩摩訶薩觀意界乃至意觸為緣所生諸受前、后、中際不可得故。 
　　“憍尸迦，菩薩摩訶薩行般若波羅蜜多時，若于地界非住非不住、非習非不習，是為住習地界；若于水、火、風、空、識界非住非不住、非習非不習，是為住習水、火、風、空、識界。何以故？憍尸迦，是菩薩摩訶薩觀地界乃至識界前、后、中際不可得故。 
　　“憍尸迦，菩薩摩訶薩行般若波羅蜜多時，若于無明非住非不住、非習非不習，是為住習無明；若于行、識、名色、六處、觸、受、愛、取、有、生、老死愁嘆苦憂惱非住非不住、非習非不習，是為住習行乃至老死愁嘆苦憂惱。何以故？憍尸迦，是菩薩摩訶薩觀無明乃至老死愁嘆苦憂惱前、后、中際不可得故。 
　　“憍尸迦，菩薩摩訶薩行般若波羅蜜多時，若于布施波羅蜜多非住非不住、非習非不習，是為住習布施波羅蜜多；若于凈戒、安忍、精進、靜慮、般若波羅蜜多非住非不住、非習非不習，是為住習凈戒乃至般若波羅蜜多。何以故？憍尸迦，是菩薩摩訶薩觀布施波羅蜜多乃至般若波羅蜜多前、后、中際不可得故。 
　　“憍尸迦，菩薩摩訶薩行般若波羅蜜多時，若于內空非住非不住、非習非不習，是為住習內空；若于外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空非住非不住、非習非不習，是為住習外空乃至無性自性空。何以故？憍尸迦，是菩薩摩訶薩觀內空乃至無性自性空前、后、中際不可得故。  
大般若波羅蜜多經卷第二百九十八 初分難聞功德品第三十九之二  
　　“憍尸迦，菩薩摩訶薩行般若波羅蜜多時，若于真如非住非不住、非習非不習，是為住習真如；若于法界、法性、不虛妄性、不變異性、平等性、離生性、法定、法住、實際、虛空界、不思議界非住非不住、非習非不習，是為住習法界乃至不思議界。何以故？憍尸迦，是菩薩摩訶薩觀真如乃至不思議界前、后、中際不可得故。 
　　“憍尸迦，菩薩摩訶薩行般若波羅蜜多時，若于苦圣諦非住非不住、非習非不習，是為住習苦圣諦；若于集、滅、道圣諦非住非不住、非習非不習，是為住習集、滅、道圣諦。何以故？憍尸迦，是菩薩摩訶薩觀苦圣諦、集、滅、道圣諦前、后、中際不可得故。 
　　“憍尸迦，菩薩摩訶薩行般若波羅蜜多時，若于四靜慮非住非不住、非習非不習，是為住習四靜慮；若于四無量、四無色定非住非不住、非習非不習，是為住習四無量、四無色定。何以故？憍尸迦，是菩薩摩訶薩觀四靜慮、四無量、四無色定前、后、中際不可得故。 
　　“憍尸迦，菩薩摩訶薩行般若波羅蜜多時，若于八解脫非住非不住、非習非不習，是為住習八解脫；若于八勝處、九次第定、十遍處非住非不住、非習非不習，是為住習八勝處、九次第定、十遍處。何以故？憍尸迦，是菩薩摩訶薩觀八解脫乃至十遍處前、后、中際不可得故。 
　　“憍尸迦，菩薩摩訶薩行般若波羅蜜多時，若于四念住非住非不住、非習非不習，是為住習四念住；若于四正斷、四神足、五根、五力、七等覺支、八圣道支非住非不住、非習非不習，是為住習四正斷乃至八圣道支。何以故？憍尸迦，是菩薩摩訶薩觀四念住乃至八圣道支前、后、中際不可得故。 
　　“憍尸迦，菩薩摩訶薩行般若波羅蜜多時，若于空解脫門非住非不住、非習非不習，是為住習空解脫門；若于無相、無愿解脫門非住非不住、非習非不習，是為住習無相、無愿解脫門。何以故？憍尸迦，是菩薩摩訶薩觀空解脫門、無相、無愿解脫門前、后、中際不可得故。 
　　“憍尸迦，菩薩摩訶薩行般若波羅蜜多時，若于菩薩十地非住非不住、非習非不習，是為住習菩薩十地。何以故？憍尸迦，是菩薩摩訶薩觀菩薩十地前、后、中際不可得故。 
　　“憍尸迦，菩薩摩訶薩行般若波羅蜜多時，若于五眼非住非不住、非習非不習，是為住習五眼；若于六神通非住非不住、非習非不習，是為住習六神通。何以故？憍尸迦，是菩薩摩訶薩觀五眼、六神通前、后、中際不可得故。 
　　“憍尸迦，菩薩摩訶薩行般若波羅蜜多時，若于佛十力非住非不住、非習非不習，是為住習佛十力；若于四無所畏、四無礙解、大慈、大悲、大喜、大舍、十八佛不共法非住非不住、非習非不習，是為住習四無所畏乃至十八佛不共法。何以故？憍尸迦，是菩薩摩訶薩觀佛十力乃至十八佛不共法前、后、中際不可得故。 
　　“憍尸迦，菩薩摩訶薩行般若波羅蜜多時，若于無忘失法非住非不住、非習非不習，是為住習無忘失法；若于恒住舍性非住非不住、非習非不習，是為住習恒住舍性。何以故？憍尸迦，是菩薩摩訶薩觀無忘失法、恒住舍性前、后、中際不可得故。 
　　“憍尸迦，菩薩摩訶薩行般若波羅蜜多時，若于一切智非住非不住、非習非不習，是為住習一切智；若于道相智、一切相智非住非不住、非習非不習，是為住習道相智、一切相智。何以故？憍尸迦，是菩薩摩訶薩觀一切智、道相智、一切相智前、后、中際不可得故。 
　　“憍尸迦，菩薩摩訶薩行般若波羅蜜多時，若于一切陀羅尼門非住非不住、非習非不習，是為住習一切陀羅尼門；若于一切三摩地門非住非不住、非習非不習，是為住習一切三摩地門。何以故？憍尸迦，是菩薩摩訶薩觀一切陀羅尼門、一切三摩地門前、后、中際不可得故。 
　　“憍尸迦，菩薩摩訶薩行般若波羅蜜多時，若于預流果非住非不住、非習非不習，是為住習預流果；若于一來、不還、阿羅漢果非住非不住、非習非不習，是為住習一來、不還、阿羅漢果。何以故？憍尸迦，是菩薩摩訶薩觀預流果、一來、不還、阿羅漢果前、后、中際不可得故。 
　　“憍尸迦，菩薩摩訶薩行般若波羅蜜多時，若于獨覺菩提非住非不住、非習非不習，是為住習獨覺菩提。何以故？憍尸迦，是菩薩摩訶薩觀獨覺菩提前、后、中際不可得故。 
　　“憍尸迦，菩薩摩訶薩行般若波羅蜜多時，若于一切菩薩摩訶薩行非住非不住、非習非不習，是為住習一切菩薩摩訶薩行。何以故？憍尸迦，是菩薩摩訶薩觀一切菩薩摩訶薩行前、后、中際不可得故。 
　　“憍尸迦，菩薩摩訶薩行般若波羅蜜多時，若于諸佛無上正等菩提非住非不住、非習非不習，是為住習諸佛無上正等菩提。何以故？憍尸迦，是菩薩摩訶薩觀諸佛無上正等菩提前、后、中際不可得故。”  
　　爾時，舍利子白佛言：“世尊，如是般若波羅蜜多最為甚深。” 
　　佛言：“如是，舍利子，色真如甚深故般若波羅蜜多甚深，受、想、行、識真如甚深故般若波羅蜜多甚深。 
　　“舍利子，眼處真如甚深故般若波羅蜜多甚深，耳、鼻、舌、身、意處真如甚深故般若波羅蜜多甚深。 
　　“舍利子，色處真如甚深故般若波羅蜜多甚深，聲、香、味、觸、法處真如甚深故般若波羅蜜多甚深。 
　　“舍利子，眼界真如甚深故般若波羅蜜多甚深，色界、眼識界及眼觸、眼觸為緣所生諸受真如甚深故般若波羅蜜多甚深。 
　　“舍利子，耳界真如甚深故般若波羅蜜多甚深，聲界、耳識界及耳觸、耳觸為緣所生諸受真如甚深故般若波羅蜜多甚深。 
　　“舍利子，鼻界真如甚深故般若波羅蜜多甚深，香界、鼻識界及鼻觸、鼻觸為緣所生諸受真如甚深故般若波羅蜜多甚深。 
　　“舍利子，舌界真如甚深故般若波羅蜜多甚深，味界、舌識界及舌觸、舌觸為緣所生諸受真如甚深故般若波羅蜜多甚深。 
　　“舍利子，身界真如甚深故般若波羅蜜多甚深，觸界、身識界及身觸、身觸為緣所生諸受真如甚深故般若波羅蜜多甚深。 
　　“舍利子，意界真如甚深故般若波羅蜜多甚深，法界、意識界及意觸、意觸為緣所生諸受真如甚深故般若波羅蜜多甚深。 
　　“舍利子，地界真如甚深故般若波羅蜜多甚深，水、火、風、空、識界真如甚深故般若波羅蜜多甚深。 
　　“舍利子，無明真如甚深故般若波羅蜜多甚深，行、識、名色、六處、觸、受、愛、取、有、生、老死愁嘆苦憂惱真如甚深故般若波羅蜜多甚深。 
　　“舍利子，布施波羅蜜多真如甚深故般若波羅蜜多甚深，凈戒、安忍、精進、靜慮、般若波羅蜜多真如甚深故般若波羅蜜多甚深。 
　　“舍利子，內空真如甚深故般若波羅蜜多甚深，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空真如甚深故般若波羅蜜多甚深。 
　　“舍利子，真如真如甚深故般若波羅蜜多甚深，法界、法性、不虛妄性、不變異性、平等性、離生性、法定、法住、實際、虛空界、不思議界真如甚深故般若波羅蜜多甚深。 
　　“舍利子，苦圣諦真如甚深故般若波羅蜜多甚深，集、滅、道圣諦真如甚深故般若波羅蜜多甚深。 
　　“舍利子，四靜慮真如甚深故般若波羅蜜多甚深，四無量、四無色定真如甚深故般若波羅蜜多甚深。 
　　“舍利子，八解脫真如甚深故般若波羅蜜多甚深，八勝處、九次第定、十遍處真如甚深故般若波羅蜜多甚深。 
　　“舍利子，四念住真如甚深故般若波羅蜜多甚深，四正斷、四神足、五根、五力、七等覺支、八圣道支真如甚深故般若波羅蜜多甚深。 
　　“舍利子，空解脫門真如甚深故般若波羅蜜多甚深，無相、無愿解脫門真如甚深故般若波羅蜜多甚深。 
　　“舍利子，菩薩十地真如甚深故般若波羅蜜多甚深。 
　　“舍利子，五眼真如甚深故般若波羅蜜多甚深，六神通真如甚深故般若波羅蜜多甚深。 
　　“舍利子，佛十力真如甚深故般若波羅蜜多甚深，四無所畏、四無礙解、大慈、大悲、大喜、大舍、十八佛不共法真如甚深故般若波羅蜜多甚深。 
　　“舍利子，無忘失法真如甚深故般若波羅蜜多甚深，恒住舍性真如甚深故般若波羅蜜多甚深。 
　　“舍利子，一切智真如甚深故般若波羅蜜多甚深，道相智、一切相智真如甚深故般若波羅蜜多甚深。 
　　“舍利子，一切陀羅尼門真如甚深故般若波羅蜜多甚深，一切三摩地門真如甚深故般若波羅蜜多甚深。 
　　“舍利子，預流果真如甚深故般若波羅蜜多甚深，一來、不還、阿羅漢果真如甚深故般若波羅蜜多甚深。 
　　“舍利子，獨覺菩提真如甚深故般若波羅蜜多甚深。 
　　“舍利子，一切菩薩摩訶薩行真如甚深故般若波羅蜜多甚深。 
　　“舍利子，諸佛無上正等菩提真如甚深故般若波羅蜜多甚深。”  
　　時，舍利子復白佛言：“世尊，如是般若波羅蜜多難可測量。” 
　　佛言：“如是，舍利子，色真如難測量故般若波羅蜜多難可測量，受、想、行、識真如難測量故般若波羅蜜多難可測量。 
　　“舍利子，眼處真如難測量故般若波羅蜜多難可測量，耳、鼻、舌、身、意處真如難測量故般若波羅蜜多難可測量。 
　　“舍利子，色處真如難測量故般若波羅蜜多難可測量，聲、香、味、觸、法處真如難測量故般若波羅蜜多難可測量。 
　　“舍利子，眼界真如難測量故般若波羅蜜多難可測量，色界、眼識界及眼觸、眼觸為緣所生諸受真如難測量故般若波羅蜜多難可測量。 
　　“舍利子，耳界真如難測量故般若波羅蜜多難可測量，聲界、耳識界及耳觸、耳觸為緣所生諸受真如難測量故般若波羅蜜多難可測量。 
　　“舍利子，鼻界真如難測量故般若波羅蜜多難可測量，香界、鼻識界及鼻觸、鼻觸為緣所生諸受真如難測量故般若波羅蜜多難可測量。 
　　“舍利子，舌界真如難測量故般若波羅蜜多難可測量，味界、舌識界及舌觸、舌觸為緣所生諸受真如難測量故般若波羅蜜多難可測量。 
　　“舍利子，身界真如難測量故般若波羅蜜多難可測量，觸界、身識界及身觸、身觸為緣所生諸受真如難測量故般若波羅蜜多難可測量。 
　　“舍利子，意界真如難測量故般若波羅蜜多難可測量，法界、意識界及意觸、意觸為緣所生諸受真如難測量故般若波羅蜜多難可測量。 
　　“舍利子，地界真如難測量故般若波羅蜜多難可測量，水、火、風、空、識界真如難測量故般若波羅蜜多難可測量。 
　　“舍利子，無明真如難測量故般若波羅蜜多難可測量，行、識、名色、六處、觸、受、愛、取、有、生、老死愁嘆苦憂惱真如難測量故般若波羅蜜多難可測量。 
　　“舍利子，布施波羅蜜多真如難測量故般若波羅蜜多難可測量，凈戒、安忍、精進、靜慮、般若波羅蜜多真如難測量故般若波羅蜜多難可測量。 
　　“舍利子，內空真如難測量故般若波羅蜜多難可測量，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空真如難測量故般若波羅蜜多難可測量。 
　　“舍利子，真如真如難測量故般若波羅蜜多難可測量，法界、法性、不虛妄性、不變異性、平等性、離生性、法定、法住、實際、虛空界、不思議界真如難測量故般若波羅蜜多難可測量。 
　　“舍利子，苦圣諦真如難測量故般若波羅蜜多難可測量，集、滅、道圣諦真如難測量故般若波羅蜜多難可測量。 
　　“舍利子，四靜慮真如難測量故般若波羅蜜多難可測量，四無量、四無色定真如難測量故般若波羅蜜多難可測量。 
　　“舍利子，八解脫真如難測量故般若波羅蜜多難可測量，八勝處、九次第定、十遍處真如難測量故般若波羅蜜多難可測量。 
　　“舍利子，四念住真如難測量故般若波羅蜜多難可測量，四正斷、四神足、五根、五力、七等覺支、八圣道支真如難測量故般若波羅蜜多難可測量。 
　　“舍利子，空解脫門真如難測量故般若波羅蜜多難可測量，無相、無愿解脫門真如難測量故般若波羅蜜多難可測量。 
　　“舍利子，菩薩十地真如難測量故般若波羅蜜多難可測量。 
　　“舍利子，五眼真如難測量故般若波羅蜜多難可測量，六神通真如難測量故般若波羅蜜多難可測量。 
　　“舍利子，佛十力真如難測量故般若波羅蜜多難可測量，四無所畏、四無礙解、大慈、大悲、大喜、大舍、十八佛不共法真如難測量故般若波羅蜜多難可測量。 
　　“舍利子，無忘失法真如難測量故般若波羅蜜多難可測量，恒住舍性真如難測量故般若波羅蜜多難可測量。 
　　“舍利子，一切智真如難測量故般若波羅蜜多難可測量，道相智、一切相智真如難測量故般若波羅蜜多難可測量。 
　　“舍利子，一切陀羅尼門真如難測量故般若波羅蜜多難可測量，一切三摩地門真如難測量故般若波羅蜜多難可測量。 
　　“舍利子，預流果真如難測量故般若波羅蜜多難可測量，一來、不還、阿羅漢果真如難測量故般若波羅蜜多難可測量。 
　　“舍利子，獨覺菩提真如難測量故般若波羅蜜多難可測量。 
　　“舍利子，一切菩薩摩訶薩行真如難測量故般若波羅蜜多難可測量。 
　　“舍利子，諸佛無上正等菩提真如難測量故般若波羅蜜多難可測量。”  
　　時，舍利子復白佛言：“世尊，如是般若波羅蜜多最為無量。” 
　　佛言：“如是，舍利子，色真如無量故般若波羅蜜多無量，受、想、行、識真如無量故般若波羅蜜多無量。 
　　“舍利子，眼處真如無量故般若波羅蜜多無量，耳、鼻、舌、身、意處真如無量故般若波羅蜜多無量。 
　　“舍利子，色處真如無量故般若波羅蜜多無量，聲、香、味、觸、法處真如無量故般若波羅蜜多無量。 
　　“舍利子，眼界真如無量故般若波羅蜜多無量，色界、眼識界及眼觸、眼觸為緣所生諸受真如無量故般若波羅蜜多無量。 
　　“舍利子，耳界真如無量故般若波羅蜜多無量，聲界、耳識界及耳觸、耳觸為緣所生諸受真如無量故般若波羅蜜多無量。 
　　“舍利子，鼻界真如無量故般若波羅蜜多無量，香界、鼻識界及鼻觸、鼻觸為緣所生諸受真如無量故般若波羅蜜多無量。 
　　“舍利子，舌界真如無量故般若波羅蜜多無量，味界、舌識界及舌觸、舌觸為緣所生諸受真如無量故般若波羅蜜多無量。 
　　“舍利子，身界真如無量故般若波羅蜜多無量，觸界、身識界及身觸、身觸為緣所生諸受真如無量故般若波羅蜜多無量。 
　　“舍利子，意界真如無量故般若波羅蜜多無量，法界、意識界及意觸、意觸為緣所生諸受真如無量故般若波羅蜜多無量。 
　　“舍利子，地界真如無量故般若波羅蜜多無量，水、火、風、空、識界真如無量故般若波羅蜜多無量。 
　　“舍利子，無明真如無量故般若波羅蜜多無量，行、識、名色、六處、觸、受、愛、取、有、生、老死愁嘆苦憂惱真如無量故般若波羅蜜多無量。 
　　“舍利子，布施波羅蜜多真如無量故般若波羅蜜多無量，凈戒、安忍、精進、靜慮、般若波羅蜜多真如無量故般若波羅蜜多無量。 
　　“舍利子，內空真如無量故般若波羅蜜多無量，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空真如無量故般若波羅蜜多無量。 
　　“舍利子，真如真如無量故般若波羅蜜多無量，法界、法性、不虛妄性、不變異性、平等性、離生性、法定、法住、實際、虛空界、不思議界真如無量故般若波羅蜜多無量。 
　　“舍利子，苦圣諦真如無量故般若波羅蜜多無量，集、滅、道圣諦真如無量故般若波羅蜜多無量。 
　　“舍利子，四靜慮真如無量故般若波羅蜜多無量，四無量、四無色定真如無量故般若波羅蜜多無量。 
　　“舍利子，八解脫真如無量故般若波羅蜜多無量，八勝處、九次第定、十遍處真如無量故般若波羅蜜多無量。 
　　“舍利子，四念住真如無量故般若波羅蜜多無量，四正斷、四神足、五根、五力、七等覺支、八圣道支真如無量故般若波羅蜜多無量。 
　　“舍利子，空解脫門真如無量故般若波羅蜜多無量，無相、無愿解脫門真如無量故般若波羅蜜多無量。 
　　“舍利子，菩薩十地真如無量故般若波羅蜜多無量。 
　　“舍利子，五眼真如無量故般若波羅蜜多無量，六神通真如無量故般若波羅蜜多無量。 
　　“舍利子，佛十力真如無量故般若波羅蜜多無量，四無所畏、四無礙解、大慈、大悲、大喜、大舍、十八佛不共法真如無量故般若波羅蜜多無量。 
　　“舍利子，無忘失法真如無量故般若波羅蜜多無量，恒住舍性真如無量故般若波羅蜜多無量。 
　　“舍利子，一切智真如無量故般若波羅蜜多無量，道相智、一切相智真如無量故般若波羅蜜多無量。 
　　“舍利子，一切陀羅尼門真如無量故般若波羅蜜多無量，一切三摩地門真如無量故般若波羅蜜多無量。 
　　“舍利子，預流果真如無量故般若波羅蜜多無量，一來、不還、阿羅漢果真如無量故般若波羅蜜多無量。 
　　“舍利子，獨覺菩提真如無量故般若波羅蜜多無量。 
　　“舍利子，一切菩薩摩訶薩行真如無量故般若波羅蜜多無量。 
　　“舍利子，諸佛無上正等菩提真如無量故般若波羅蜜多無量。”  
　　爾時，舍利子白佛言：“世尊，云何菩薩摩訶薩行般若波羅蜜多？” 
　　佛言：“舍利子，若菩薩摩訶薩行般若波羅蜜多時，不行色甚深性是行般若波羅蜜多，不行受、想、行、識甚深性是行般若波羅蜜多。何以故？舍利子，色甚深性則非色，受、想、行、識甚深性則非受、想、行、識故。 
　　“舍利子，若菩薩摩訶薩行般若波羅蜜多時，不行眼處甚深性是行般若波羅蜜多，不行耳、鼻、舌、身、意處甚深性是行般若波羅蜜多。何以故？舍利子，眼處甚深性則非眼處，耳、鼻、舌、身、意處甚深性則非耳、鼻、舌、身、意處故。 
　　“舍利子，若菩薩摩訶薩行般若波羅蜜多時，不行色處甚深性是行般若波羅蜜多，不行聲、香、味、觸、法處甚深性是行般若波羅蜜多。何以故？舍利子，色處甚深性則非色處，聲、香、味、觸、法處甚深性則非聲、香、味、觸、法處故。 
　　“舍利子，若菩薩摩訶薩行般若波羅蜜多時，不行眼界甚深性是行般若波羅蜜多，不行色界、眼識界及眼觸、眼觸為緣所生諸受甚深性是行般若波羅蜜多。何以故？舍利子，眼界甚深性則非眼界，色界乃至眼觸為緣所生諸受甚深性則非色界乃至眼觸為緣所生諸受故。 
　　“舍利子，若菩薩摩訶薩行般若波羅蜜多時，不行耳界甚深性是行般若波羅蜜多，不行聲界、耳識界及耳觸、耳觸為緣所生諸受甚深性是行般若波羅蜜多。何以故？舍利子，耳界甚深性則非耳界，聲界乃至耳觸為緣所生諸受甚深性則非聲界乃至耳觸為緣所生諸受故。 
　　“舍利子，若菩薩摩訶薩行般若波羅蜜多時，不行鼻界甚深性是行般若波羅蜜多，不行香界、鼻識界及鼻觸、鼻觸為緣所生諸受甚深性是行般若波羅蜜多。何以故？舍利子，鼻界甚深性則非鼻界，香界乃至鼻觸為緣所生諸受甚深性則非香界乃至鼻觸為緣所生諸受故。 
　　“舍利子，若菩薩摩訶薩行般若波羅蜜多時，不行舌界甚深性是行般若波羅蜜多，不行味界、舌識界及舌觸、舌觸為緣所生諸受甚深性是行般若波羅蜜多。何以故？舍利子，舌界甚深性則非舌界，味界乃至舌觸為緣所生諸受甚深性則非味界乃至舌觸為緣所生諸受故。 
　　“舍利子，若菩薩摩訶薩行般若波羅蜜多時，不行身界甚深性是行般若波羅蜜多，不行觸界、身識界及身觸、身觸為緣所生諸受甚深性是行般若波羅蜜多。何以故？舍利子，身界甚深性則非身界，觸界乃至身觸為緣所生諸受甚深性則非觸界乃至身觸為緣所生諸受故。 
　　“舍利子，若菩薩摩訶薩行般若波羅蜜多時，不行意界甚深性是行般若波羅蜜多，不行法界、意識界及意觸、意觸為緣所生諸受甚深性是行般若波羅蜜多。何以故？舍利子，意界甚深性則非意界，法界乃至意觸為緣所生諸受甚深性則非法界乃至意觸為緣所生諸受故。 
　　“舍利子，若菩薩摩訶薩行般若波羅蜜多時，不行地界甚深性是行般若波羅蜜多，不行水、火、風、空、識界甚深性是行般若波羅蜜多。何以故？舍利子，地界甚深性則非地界，水、火、風、空、識界甚深性則非水、火、風、空、識界故。 
　　“舍利子，若菩薩摩訶薩行般若波羅蜜多時，不行無明甚深性是行般若波羅蜜多，不行行、識、名色、六處、觸、受、愛、取、有、生、老死愁嘆苦憂惱甚深性是行般若波羅蜜多。何以故？舍利子，無明甚深性則非無明，行乃至老死愁嘆苦憂惱甚深性則非行乃至老死愁嘆苦憂惱故。 
　　“舍利子，若菩薩摩訶薩行般若波羅蜜多時，不行布施波羅蜜多甚深性是行般若波羅蜜多，不行凈戒、安忍、精進、靜慮、般若波羅蜜多甚深性是行般若波羅蜜多。何以故？舍利子，布施波羅蜜多甚深性則非布施波羅蜜多，凈戒乃至般若波羅蜜多甚深性則非凈戒乃至般若波羅蜜多故。 
　　“舍利子，若菩薩摩訶薩行般若波羅蜜多時，不行內空甚深性是行般若波羅蜜多，不行外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空甚深性是行般若波羅蜜多。何以故？舍利子，內空甚深性則非內空，外空乃至無性自性空甚深性則非外空乃至無性自性空故。 
　　“舍利子，若菩薩摩訶薩行般若波羅蜜多時，不行真如甚深性是行般若波羅蜜多，不行法界、法性、不虛妄性、不變異性、平等性、離生性、法定、法住、實際、虛空界、不思議界甚深性是行般若波羅蜜多。何以故？舍利子，真如甚深性則非真如，法界乃至不思議界甚深性則非法界乃至不思議界故。 
　　“舍利子，若菩薩摩訶薩行般若波羅蜜多時，不行苦圣諦甚深性是行般若波羅蜜多，不行集、滅、道圣諦甚深性是行般若波羅蜜多。何以故？舍利子，苦圣諦甚深性則非苦圣諦，集、滅、道圣諦甚深性則非集、滅、道圣諦故。 
　　“舍利子，若菩薩摩訶薩行般若波羅蜜多時，不行四靜慮甚深性是行般若波羅蜜多，不行四無量、四無色定甚深性是行般若波羅蜜多。何以故？舍利子，四靜慮甚深性則非四靜慮，四無量、四無色定甚深性則非四無量、四無色定故。 
　　“舍利子，若菩薩摩訶薩行般若波羅蜜多時，不行八解脫甚深性是行般若波羅蜜多，不行八勝處、九次第定、十遍處甚深性是行般若波羅蜜多。何以故？舍利子，八解脫甚深性則非八解脫，八勝處、九次第定、十遍處甚深性則非八勝處、九次第定、十遍處故。 
　　“舍利子，若菩薩摩訶薩行般若波羅蜜多時，不行四念住甚深性是行般若波羅蜜多，不行四正斷、四神足、五根、五力、七等覺支、八圣道支甚深性是行般若波羅蜜多。何以故？舍利子，四念住甚深性則非四念住，四正斷乃至八圣道支甚深性則非四正斷乃至八圣道支故。 
　　“舍利子，若菩薩摩訶薩行般若波羅蜜多時，不行空解脫門甚深性是行般若波羅蜜多，不行無相、無愿解脫門甚深性是行般若波羅蜜多。何以故？舍利子，空解脫門甚深性則非空解脫門，無相、無愿解脫門甚深性則非無相、無愿解脫門故。 
　　“舍利子，若菩薩摩訶薩行般若波羅蜜多時，不行菩薩十地甚深性是行般若波羅蜜多。何以故？舍利子，菩薩十地甚深性則非菩薩十地故。 
　　“舍利子，若菩薩摩訶薩行般若波羅蜜多時，不行五眼甚深性是行般若波羅蜜多，不行六神通甚深性是行般若波羅蜜多。何以故？舍利子，五眼甚深性則非五眼，六神通甚深性則非六神通故。  
大般若波羅蜜多經卷第二百九十九 初分難聞功德品第三十九之三  
　　“舍利子，若菩薩摩訶薩行般若波羅蜜多時，不行佛十力甚深性是行般若波羅蜜多，不行四無所畏、四無礙解、大慈、大悲、大喜、大舍、十八佛不共法甚深性是行般若波羅蜜多。何以故？舍利子，佛十力甚深性則非佛十力，四無所畏乃至十八佛不共法甚深性則非四無所畏乃至十八佛不共法故。 
　　“舍利子，若菩薩摩訶薩行般若波羅蜜多時，不行無忘失法甚深性是行般若波羅蜜多，不行恒住舍性甚深性是行般若波羅蜜多。何以故？舍利子，無忘失法甚深性則非無忘失法，恒住舍性甚深性則非恒住舍性故。 
　　“舍利子，若菩薩摩訶薩行般若波羅蜜多時，不行一切智甚深性是行般若波羅蜜多，不行道相智、一切相智甚深性是行般若波羅蜜多。何以故？舍利子，一切智甚深性則非一切智，道相智、一切相智甚深性則非道相智、一切相智故。 
　　“舍利子，若菩薩摩訶薩行般若波羅蜜多時，不行一切陀羅尼門甚深性是行般若波羅蜜多，不行一切三摩地門甚深性是行般若波羅蜜多。何以故？舍利子，一切陀羅尼門甚深性則非一切陀羅尼門，一切三摩地門甚深性則非一切三摩地門故。 
　　“舍利子，若菩薩摩訶薩行般若波羅蜜多時，不行預流果甚深性是行般若波羅蜜多，不行一來、不還、阿羅漢果甚深性是行般若波羅蜜多。何以故？舍利子，預流果甚深性則非預流果，一來、不還、阿羅漢果甚深性則非一來、不還、阿羅漢果故。 
　　“舍利子，若菩薩摩訶薩行般若波羅蜜多時，不行獨覺菩提甚深性是行般若波羅蜜多。何以故？舍利子，獨覺菩提甚深性則非獨覺菩提故。 
　　“舍利子，若菩薩摩訶薩行般若波羅蜜多時，不行一切菩薩摩訶薩行甚深性是行般若波羅蜜多。何以故？舍利子，一切菩薩摩訶薩行甚深性則非一切菩薩摩訶薩行故。 
　　“舍利子，若菩薩摩訶薩行般若波羅蜜多時，不行諸佛無上正等菩提甚深性是行般若波羅蜜多。何以故？舍利子，諸佛無上正等菩提甚深性則非諸佛無上正等菩提故。 
　　“復次，舍利子，若菩薩摩訶薩行般若波羅蜜多時，不行色難測量性是行般若波羅蜜多，不行受、想、行、識難測量性是行般若波羅蜜多。何以故？舍利子，色難測量性則非色，受、想、行、識難測量性則非受、想、行、識故。 
　　“舍利子，若菩薩摩訶薩行般若波羅蜜多時，不行眼處難測量性是行般若波羅蜜多，不行耳、鼻、舌、身、意處難測量性是行般若波羅蜜多。何以故？舍利子，眼處難測量性則非眼處，耳、鼻、舌、身、意處難測量性則非耳、鼻、舌、身、意處故。 
　　“舍利子，若菩薩摩訶薩行般若波羅蜜多時，不行色處難測量性是行般若波羅蜜多，不行聲、香、味、觸、法處難測量性是行般若波羅蜜多。何以故？舍利子，色處難測量性則非色處，聲、香、味、觸、法處難測量性則非聲、香、味、觸、法處故。 
　　“舍利子，若菩薩摩訶薩行般若波羅蜜多時，不行眼界難測量性是行般若波羅蜜多，不行色界、眼識界及眼觸、眼觸為緣所生諸受難測量性是行般若波羅蜜多。何以故？舍利子，眼界難測量性則非眼界，色界乃至眼觸為緣所生諸受難測量性則非色界乃至眼觸為緣所生諸受故。 
　　“舍利子，若菩薩摩訶薩行般若波羅蜜多時，不行耳界難測量性是行般若波羅蜜多，不行聲界、耳識界及耳觸、耳觸為緣所生諸受難測量性是行般若波羅蜜多。何以故？舍利子，耳界難測量性則非耳界，聲界乃至耳觸為緣所生諸受難測量性則非聲界乃至耳觸為緣所生諸受故。 
　　“舍利子，若菩薩摩訶薩行般若波羅蜜多時，不行鼻界難測量性是行般若波羅蜜多，不行香界、鼻識界及鼻觸、鼻觸為緣所生諸受難測量性是行般若波羅蜜多。何以故？舍利子，鼻界難測量性則非鼻界，香界乃至鼻觸為緣所生諸受難測量性則非香界乃至鼻觸為緣所生諸受故。 
　　“舍利子，若菩薩摩訶薩行般若波羅蜜多時，不行舌界難測量性是行般若波羅蜜多，不行味界、舌識界及舌觸、舌觸為緣所生諸受難測量性是行般若波羅蜜多。何以故？舍利子，舌界難測量性則非舌界，味界乃至舌觸為緣所生諸受難測量性則非味界乃至舌觸為緣所生諸受故。 
　　“舍利子，若菩薩摩訶薩行般若波羅蜜多時，不行身界難測量性是行般若波羅蜜多，不行觸界、身識界及身觸、身觸為緣所生諸受難測量性是行般若波羅蜜多。何以故？舍利子，身界難測量性則非身界，觸界乃至身觸為緣所生諸受難測量性則非觸界乃至身觸為緣所生諸受故。 
　　“舍利子，若菩薩摩訶薩行般若波羅蜜多時，不行意界難測量性是行般若波羅蜜多，不行法界、意識界及意觸、意觸為緣所生諸受難測量性是行般若波羅蜜多。何以故？舍利子，意界難測量性則非意界，法界乃至意觸為緣所生諸受難測量性則非法界乃至意觸為緣所生諸受故。 
　　“舍利子，若菩薩摩訶薩行般若波羅蜜多時，不行地界難測量性是行般若波羅蜜多，不行水、火、風、空、識界難測量性是行般若波羅蜜多。何以故？舍利子，地界難測量性則非地界，水、火、風、空、識界難測量性則非水、火、風、空、識界故。 
　　“舍利子，若菩薩摩訶薩行般若波羅蜜多時，不行無明難測量性是行般若波羅蜜多，不行行、識、名色、六處、觸、受、愛、取、有、生、老死愁嘆苦憂惱難測量性是行般若波羅蜜多。何以故？舍利子，無明難測量性則非無明，行乃至老死愁嘆苦憂惱難測量性則非行乃至老死愁嘆苦憂惱故。 
　　“舍利子，若菩薩摩訶薩行般若波羅蜜多時，不行布施波羅蜜多難測量性是行般若波羅蜜多，不行凈戒、安忍、精進、靜慮、般若波羅蜜多難測量性是行般若波羅蜜多。何以故？舍利子，布施波羅蜜多難測量性則非布施波羅蜜多，凈戒乃至般若波羅蜜多難測量性則非凈戒乃至般若波羅蜜多故。 
　　“舍利子，若菩薩摩訶薩行般若波羅蜜多時，不行內空難測量性是行般若波羅蜜多，不行外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空難測量性是行般若波羅蜜多。何以故？舍利子，內空難測量性則非內空，外空乃至無性自性空難測量性則非外空乃至無性自性空故。 
　　“舍利子，若菩薩摩訶薩行般若波羅蜜多時，不行真如難測量性是行般若波羅蜜多，不行法界、法性、不虛妄性、不變異性、平等性、離生性、法定、法住、實際、虛空界、不思議界難測量性是行般若波羅蜜多。何以故？舍利子，真如難測量性則非真如，法界乃至不思議界難測量性則非法界乃至不思議界故。 
　　“舍利子，若菩薩摩訶薩行般若波羅蜜多時，不行苦圣諦難測量性是行般若波羅蜜多，不行集、滅、道圣諦難測量性是行般若波羅蜜多。何以故？舍利子，苦圣諦難測量性則非苦圣諦，集、滅、道圣諦難測量性則非集、滅、道圣諦故。 
　　“舍利子，若菩薩摩訶薩行般若波羅蜜多時，不行四靜慮難測量性是行般若波羅蜜多，不行四無量、四無色定難測量性是行般若波羅蜜多。何以故？舍利子，四靜慮難測量性則非四靜慮，四無量、四無色定難測量性則非四無量、四無色定故。 
　　“舍利子，若菩薩摩訶薩行般若波羅蜜多時，不行八解脫難測量性是行般若波羅蜜多，不行八勝處、九次第定、十遍處難測量性是行般若波羅蜜多。何以故？舍利子，八解脫難測量性則非八解脫，八勝處、九次第定、十遍處難測量性則非八勝處、九次第定、十遍處故。 
　　“舍利子，若菩薩摩訶薩行般若波羅蜜多時，不行四念住難測量性是行般若波羅蜜多，不行四正斷、四神足、五根、五力、七等覺支、八圣道支難測量性是行般若波羅蜜多。何以故？舍利子，四念住難測量性則非四念住，四正斷乃至八圣道支難測量性則非四正斷乃至八圣道支故。 
　　“舍利子，若菩薩摩訶薩行般若波羅蜜多時，不行空解脫門難測量性是行般若波羅蜜多，不行無相、無愿解脫門難測量性是行般若波羅蜜多。何以故？舍利子，空解脫門難測量性則非空解脫門，無相、無愿解脫門難測量性則非無相、無愿解脫門故。 
　　“舍利子，若菩薩摩訶薩行般若波羅蜜多時，不行菩薩十地難測量性是行般若波羅蜜多。何以故？舍利子，菩薩十地難測量性則非菩薩十地故。 
　　“舍利子，若菩薩摩訶薩行般若波羅蜜多時，不行五眼難測量性是行般若波羅蜜多，不行六神通難測量性是行般若波羅蜜多。何以故？舍利子，五眼難測量性則非五眼，六神通難測量性則非六神通故。 
　　“舍利子，若菩薩摩訶薩行般若波羅蜜多時，不行佛十力難測量性是行般若波羅蜜多，不行四無所畏、四無礙解、大慈、大悲、大喜、大舍、十八佛不共法難測量性是行般若波羅蜜多。何以故？舍利子，佛十力難測量性則非佛十力，四無所畏乃至十八佛不共法難測量性則非四無所畏乃至十八佛不共法故。 
　　“舍利子，若菩薩摩訶薩行般若波羅蜜多時，不行無忘失法難測量性是行般若波羅蜜多，不行恒住舍性難測量性是行般若波羅蜜多。何以故？舍利子，無忘失法難測量性則非無忘失法，恒住舍性難測量性則非恒住舍性故。 
　　“舍利子，若菩薩摩訶薩行般若波羅蜜多時，不行一切智難測量性是行般若波羅蜜多，不行道相智、一切相智難測量性是行般若波羅蜜多。何以故？舍利子，一切智難測量性則非一切智，道相智、一切相智難測量性則非道相智、一切相智故。 
　　“舍利子，若菩薩摩訶薩行般若波羅蜜多時，不行一切陀羅尼門難測量性是行般若波羅蜜多，不行一切三摩地門難測量性是行般若波羅蜜多。何以故？舍利子，一切陀羅尼門難測量性則非一切陀羅尼門，一切三摩地門難測量性則非一切三摩地門故。 
　　“舍利子，若菩薩摩訶薩行般若波羅蜜多時，不行預流果難測量性是行般若波羅蜜多，不行一來、不還、阿羅漢果難測量性是行般若波羅蜜多。何以故？舍利子，預流果難測量性則非預流果，一來、不還、阿羅漢果難測量性則非一來、不還、阿羅漢果故。 
　　“舍利子，若菩薩摩訶薩行般若波羅蜜多時，不行獨覺菩提難測量性是行般若波羅蜜多。何以故？舍利子，獨覺菩提難測量性則非獨覺菩提故。 
　　“舍利子，若菩薩摩訶薩行般若波羅蜜多時，不行一切菩薩摩訶薩行難測量性是行般若波羅蜜多。何以故？舍利子，一切菩薩摩訶薩行難測量性則非一切菩薩摩訶薩行故。 
　　“舍利子，若菩薩摩訶薩行般若波羅蜜多時，不行諸佛無上正等菩提難測量性是行般若波羅蜜多。何以故？舍利子，諸佛無上正等菩提難測量性則非諸佛無上正等菩提故。 
　　“復次，舍利子，若菩薩摩訶薩行般若波羅蜜多時，不行色無量性是行般若波羅蜜多，不行受、想、行、識無量性是行般若波羅蜜多。何以故？舍利子，色無量性則非色，受、想、行、識無量性則非受、想、行、識故。 
　　“舍利子，若菩薩摩訶薩行般若波羅蜜多時，不行眼處無量性是行般若波羅蜜多，不行耳鼻、舌、身、意處無量性是行般若波羅蜜多。何以故？舍利子，眼處無量性則非眼處，耳、鼻、舌、身、意處無量性則非耳、鼻、舌、身、意處故。 
　　“舍利子，若菩薩摩訶薩行般若波羅蜜多時，不行色處無量性是行般若波羅蜜多，不行聲、香、味、觸、法處無量性是行般若波羅蜜多。何以故？舍利子，色處無量性則非色處，聲、香、味、觸、法處無量性則非聲、香、味、觸、法處故。 
　　“舍利子，若菩薩摩訶薩行般若波羅蜜多時，不行眼界無量性是行般若波羅蜜多，不行色界、眼識界及眼觸、眼觸為緣所生諸受無量性是行般若波羅蜜多。何以故？舍利子，眼界無量性則非眼界，色界乃至眼觸為緣所生諸受無量性則非色界乃至眼觸為緣所生諸受故。 
　　“舍利子，若菩薩摩訶薩行般若波羅蜜多時，不行耳界無量性是行般若波羅蜜多，不行聲界、耳識界及耳觸、耳觸為緣所生諸受無量性是行般若波羅蜜多。何以故？舍利子，耳界無量性則非耳界，聲界乃至耳觸為緣所生諸受無量性則非聲界乃至耳觸為緣所生諸受故。 
　　“舍利子，若菩薩摩訶薩行般若波羅蜜多時，不行鼻界無量性是行般若波羅蜜多，不行香界、鼻識界及鼻觸、鼻觸為緣所生諸受無量性是行般若波羅蜜多。何以故？舍利子，鼻界無量性則非鼻界，香界乃至鼻觸為緣所生諸受無量性則非香界乃至鼻觸為緣所生諸受故。 
　　“舍利子，若菩薩摩訶薩行般若波羅蜜多時，不行舌界無量性是行般若波羅蜜多，不行味界、舌識界及舌觸、舌觸為緣所生諸受無量性是行般若波羅蜜多。何以故？舍利子，舌界無量性則非舌界，味界乃至舌觸為緣所生諸受無量性則非味界乃至舌觸為緣所生諸受故。 
　　“舍利子，若菩薩摩訶薩行般若波羅蜜多時，不行身界無量性是行般若波羅蜜多，不行觸界、身識界及身觸、身觸為緣所生諸受無量性是行般若波羅蜜多。何以故？舍利子，身界無量性則非身界，觸界乃至身觸為緣所生諸受無量性則非觸界乃至身觸為緣所生諸受故。 
　　“舍利子，若菩薩摩訶薩行般若波羅蜜多時，不行意界無量性是行般若波羅蜜多，不行法界、意識界及意觸、意觸為緣所生諸受無量性是行般若波羅蜜多。何以故？舍利子，意界無量性則非意界，法界乃至意觸為緣所生諸受無量性則非法界乃至意觸為緣所生諸受故。 
　　“舍利子，若菩薩摩訶薩行般若波羅蜜多時，不行地界無量性是行般若波羅蜜多，不行水、火、風、空、識界無量性是行般若波羅蜜多。何以故？舍利子，地界無量性則非地界，水、火、風、空、識界無量性則非水、火、風、空、識界故。 
　　“舍利子，若菩薩摩訶薩行般若波羅蜜多時，不行無明無量性是行般若波羅蜜多，不行行、識、名色、六處、觸、受、愛、取、有、生、老死愁嘆苦憂惱無量性是行般若波羅蜜多。何以故？舍利子，無明無量性則非無明，行乃至老死愁嘆苦憂惱無量性則非行乃至老死愁嘆苦憂惱故。 
　　“舍利子，若菩薩摩訶薩行般若波羅蜜多時，不行布施波羅蜜多無量性是行般若波羅蜜多，不行凈戒、安忍、精進、靜慮、般若波羅蜜多無量性是行般若波羅蜜多。何以故？舍利子，布施波羅蜜多無量性則非布施波羅蜜多，凈戒乃至般若波羅蜜多無量性則非凈戒乃至般若波羅蜜多故。 
　　“舍利子，若菩薩摩訶薩行般若波羅蜜多時，不行內空無量性是行般若波羅蜜多，不行外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無量性是行般若波羅蜜多。何以故？舍利子，內空無量性則非內空，外空乃至無性自性空無量性則非外空乃至無性自性空故。 
　　“舍利子，若菩薩摩訶薩行般若波羅蜜多時，不行真如無量性是行般若波羅蜜多，不行法界、法性、不虛妄性、不變異性、平等性、離生性、法定、法住、實際、虛空界、不思議界無量性是行般若波羅蜜多。何以故？舍利子，真如無量性則非真如，法界乃至不思議界無量性則非法界乃至不思議界故。 
　　“舍利子，若菩薩摩訶薩行般若波羅蜜多時，不行苦圣諦無量性是行般若波羅蜜多，不行集、滅、道圣諦無量性是行般若波羅蜜多。何以故？舍利子，苦圣諦無量性則非苦圣諦，集、滅、道圣諦無量性則非集、滅、道圣諦故。 
　　“舍利子，若菩薩摩訶薩行般若波羅蜜多時，不行四靜慮無量性是行般若波羅蜜多，不行四無量、四無色定無量性是行般若波羅蜜多。何以故？舍利子，四靜慮無量性則非四靜慮，四無量、四無色定無量性則非四無量、四無色定故。 
　　“舍利子，若菩薩摩訶薩行般若波羅蜜多時，不行八解脫無量性是行般若波羅蜜多，不行八勝處、九次第定、十遍處無量性是行般若波羅蜜多。何以故？舍利子，八解脫無量性則非八解脫，八勝處、九次第定、十遍處無量性則非八勝處、九次第定、十遍處故。 
　　“舍利子，若菩薩摩訶薩行般若波羅蜜多時，不行四念住無量性是行般若波羅蜜多，不行四正斷、四神足、五根、五力、七等覺支、八圣道支無量性是行般若波羅蜜多。何以故？舍利子，四念住無量性則非四念住，四正斷乃至八圣道支無量性則非四正斷乃至八圣道支故。 
　　“舍利子，若菩薩摩訶薩行般若波羅蜜多時，不行空解脫門無量性是行般若波羅蜜多，不行無相、無愿解脫門無量性是行般若波羅蜜多。何以故？舍利子，空解脫門無量性則非空解脫門，無相、無愿解脫門無量性則非無相、無愿解脫門故。 
　　“舍利子，若菩薩摩訶薩行般若波羅蜜多時，不行菩薩十地無量性是行般若波羅蜜多。何以故？舍利子，菩薩十地無量性則非菩薩十地故。 
　　“舍利子，若菩薩摩訶薩行般若波羅蜜多時，不行五眼無量性是行般若波羅蜜多，不行六神通無量性是行般若波羅蜜多。何以故？舍利子，五眼無量性則非五眼，六神通無量性則非六神通故。 
　　“舍利子，若菩薩摩訶薩行般若波羅蜜多時，不行佛十力無量性是行般若波羅蜜多，不行四無所畏、四無礙解、大慈、大悲、大喜、大舍、十八佛不共法無量性是行般若波羅蜜多。何以故？舍利子，佛十力無量性則非佛十力，四無所畏乃至十八佛不共法無量性則非四無所畏乃至十八佛不共法故。 
　　“舍利子，若菩薩摩訶薩行般若波羅蜜多時，不行無忘失法無量性是行般若波羅蜜多，不行恒住舍性無量性是行般若波羅蜜多。何以故？舍利子，無忘失法無量性則非無忘失法，恒住舍性無量性則非恒住舍性故。 
　　“舍利子，若菩薩摩訶薩行般若波羅蜜多時，不行一切智無量性是行般若波羅蜜多，不行道相智、一切相智無量性是行般若波羅蜜多。何以故？舍利子，一切智無量性則非一切智，道相智、一切相智無量性則非道相智、一切相智故。 
　　“舍利子，若菩薩摩訶薩行般若波羅蜜多時，不行一切陀羅尼門無量性是行般若波羅蜜多，不行一切三摩地門無量性是行般若波羅蜜多。何以故？舍利子，一切陀羅尼門無量性則非一切陀羅尼門，一切三摩地門無量性則非一切三摩地門故。 
　　“舍利子，若菩薩摩訶薩行般若波羅蜜多時，不行預流果無量性是行般若波羅蜜多，不行一來、不還、阿羅漢果無量性是行般若波羅蜜多。何以故？舍利子，預流果無量性則非預流果，一來、不還、阿羅漢果無量性則非一來、不還、阿羅漢果故。 
　　“舍利子，若菩薩摩訶薩行般若波羅蜜多時，不行獨覺菩提無量性是行般若波羅蜜多。何以故？舍利子，獨覺菩提無量性則非獨覺菩提故。 
　　“舍利子，若菩薩摩訶薩行般若波羅蜜多時，不行一切菩薩摩訶薩行無量性是行般若波羅蜜多。何以故？舍利子，一切菩薩摩訶薩行無量性則非一切菩薩摩訶薩行故。 
　　“舍利子，若菩薩摩訶薩行般若波羅蜜多時，不行諸佛無上正等菩提無量性是行般若波羅蜜多。何以故？舍利子，諸佛無上正等菩提無量性則非諸佛無上正等菩提故。”  
　　爾時，舍利子白佛言：“世尊，如是般若波羅蜜多既最甚深，難測無量難可信解，不應在彼新學大乘菩薩前說，勿彼聞此甚深般若波羅蜜多，其心驚惶、恐怖、疑惑，不能信解；但應在彼不退轉位菩薩前說，彼聞如是甚深般若波羅蜜多，心不驚惶、不恐、不怖，亦無疑惑，聞已信解、受持、讀誦、如理思惟、為他演說。” 
　　時，天帝釋問舍利子言：“大德，若在新學大乘菩薩前說如是甚深般若波羅蜜多有何過失？” 
　　舍利子言：“憍尸迦，若在新學大乘菩薩前說如是甚深般若波羅蜜多，彼聞驚惶、恐怖、疑惑，不能信解或生毀謗，由斯造作增長能感墮惡趣業，沒三惡趣久處生死，難得無上正等菩提，是故不應在彼新學菩薩前說甚深般若波羅蜜多。”  
　　爾時，天帝釋復問具壽舍利子言：“大德，頗有未受記菩薩摩訶薩，聞說如是甚深般若波羅蜜多，不驚、不恐、不怖者不？” 
　　舍利子言：“有！憍尸迦，是菩薩摩訶薩不久當受大菩提記。憍尸迦，若菩薩摩訶薩聞說如是甚深般若波羅蜜多，其心不驚、不恐、不怖，當知是菩薩摩訶薩已受無上大菩提記；設未受者，不過一佛或二佛所，定當得受大菩提記。” 
　　爾時，佛告舍利子言：“如是，如是，如汝所說。舍利子，若菩薩摩訶薩久學大乘、久發大愿、久修六種波羅蜜多、久供養諸佛、久事諸善友，聞說如是甚深般若波羅蜜多，其心不驚、不恐、不怖，聞已信解、受持、讀誦、如理思惟、為他演說，或如所說隨力修行。”  
大般若波羅蜜多經卷第三百 初分難聞功德品第三十九之四  
　　爾時，舍利子白佛言：“世尊，我今樂說菩薩譬喻。” 
　　佛言：“舍利子，隨汝意說。” 
　　舍利子言：“世尊，如住大乘諸善男子、善女人等，夢中修行般若、靜慮、精進、安忍、凈戒、布施波羅蜜多，坐于道場證無上覺，當知是善男子、善女人等尚近無上正等菩提，何況菩薩摩訶薩為求無上正等菩提，覺時修行般若、靜慮、精進、安忍、凈戒、布施波羅蜜多，而不速成無上正覺？世尊，是菩薩摩訶薩不久當坐菩提樹下，證得無上正等菩提，轉妙法輪度無量眾。 
　　“世尊，若善男子、善女人等得聞如是甚深般若波羅蜜多，受持、讀誦、如教修行，當知是善男子、善女人等久學大乘善根成熟，多供養諸佛，多事諸善友，植眾德本，能成是事。世尊，若善男子、善女人等得聞如是甚深般若波羅蜜多，信解、受持、讀誦、修習、如理思惟、為他演說，是善男子、善女人等或已得受大菩提記，或近當受大菩提記。世尊，是善男子、善女人等如住不退位菩薩摩訶薩，疾得無上正等菩提，由此得聞甚深般若波羅蜜多，能深信解、受持、讀誦、如理思惟、隨教修行、為他演說。 
　　“世尊，譬如有人游涉曠野，經過險路百踰繕那，或二、或三、或四、五百，見諸城邑王都前相，謂放牧人園林田等，見諸相已便作是念：‘城邑王都去此非遠。’作是念已身意泰然，不畏惡獸、惡賊、饑渴。世尊，諸菩薩摩訶薩亦復如是，若得聞此甚深般若波羅蜜多，受持、讀誦、如理思惟、深生信解，應知不久當得受記或已得受，速證無上正等菩提，是菩薩摩訶薩無墮聲聞、獨覺地畏。何以故？是菩薩摩訶薩已得見聞、恭敬供養甚深般若波羅蜜多無上菩提之前相故。” 
　　爾時，佛告舍利子言：“如是，如是，如汝所說。汝承佛力當復說之。” 
　　時，舍利子復白佛言：“世尊，譬如有人欲觀大海，漸次往趣經于多時，不見山林便作是念：‘今睹此相大海非遠。所以者何？夫近海岸地必漸下定無山林。”彼人爾時雖未見海，而見近相歡喜踴躍。世尊，諸菩薩摩訶薩亦復如是，若得聞此甚深般若波羅蜜多，受持、讀誦、如理思惟、深生信解，是菩薩摩訶薩雖未得佛現前授記：‘汝于來世經爾所劫，若經百劫、若經千劫、若經百千劫，乃至若經百千俱胝那庾多劫，當得無上正等菩提。’而應自知受記非遠。何以故？是菩薩摩訶薩已得見聞、恭敬供養、受持、讀誦、如理思惟甚深般若波羅蜜多無上菩提之前相故。 
　　“世尊，譬如春時花果樹等，陳葉已落枝條滋潤，眾人見已咸作是言：‘新花果葉當出不久。所以者何？此諸樹等新花果葉先相現故。’贍部洲人男女大小，見此相已歡喜踴躍，皆作是言：‘我等不久當得見此花果茂盛。’世尊，諸菩薩摩訶薩亦復如是，若得聞此甚深般若波羅蜜多，受持、讀誦、如理思惟、深生信解，當知宿世善根成熟，多供養佛，多事善友，不久當受大菩提記。世尊，是菩薩摩訶薩應作是念：‘我先定有勝善根力，能引無上正等菩提故，今見聞、恭敬供養甚深般若波羅蜜多，讀誦、受持、深生信解、如理思惟、隨力修習。’世尊，此會中有諸天子眾，見過去佛說是法者，皆生歡喜咸共議言：‘昔諸菩薩聞說般若波羅蜜多便得受記，今諸菩薩既聞說此甚深般若波羅蜜多，不久定當受菩提記。’ 
　　“世尊，譬如女人懷孕漸久，其身轉重動止不安，飲食睡眠悉皆減少，不喜多語厭常所作，受苦痛故眾事頓息。有異母人見是相已，即知此女不久產生。世尊，諸菩薩摩訶薩亦復如是，宿種善根多供養佛，久事善友善根熟故，今得聞此甚深般若波羅蜜多，受持、讀誦、如理思惟、深生信解、隨力修習。世尊，當知是菩薩摩訶薩由此因緣，不久得受阿耨多羅三藐三菩提記。” 
　　爾時，佛贊舍利子言：“善哉！善哉！汝善能說得聞如是甚深般若波羅蜜多菩薩譬喻，當知皆是佛威神力。”  
　　爾時，具壽善現白佛言：“世尊，一切如來、應、正等覺甚奇希有，善能付囑諸菩薩摩訶薩，善能攝受諸菩薩摩訶薩。” 
　　佛言：“善現，如是，如是。何以故？善現，諸菩薩摩訶薩求趣無上正等菩提，為多有情得利樂故，憐愍饒益諸天、人故。是諸菩薩摩訶薩行菩薩道時，為欲饒益無量百千俱胝那庾多諸有情類故，以四攝事而攝受之。何等為四？一者、布施；二者、愛語；三者、利行；四者、同事。亦安立彼令勤修習十善業道。 
　　“善現，是諸菩薩摩訶薩，自行四靜慮亦教他行四靜慮，自行四無量亦教他行四無量，自行四無色定亦教他行四無色定，自行六波羅蜜多亦教他行六波羅蜜多。善現，是諸菩薩摩訶薩，依止般若波羅蜜多巧方便力，雖教有情證預流果而自不證，雖教有情證一來、不還、阿羅漢果而自不證，雖教有情證獨覺菩提而自不證。 
　　“善現，是諸菩薩摩訶薩，自修布施、凈戒、安忍、精進、靜慮、般若波羅蜜多，亦勸無量百千俱胝那庾多菩薩摩訶薩修布施、凈戒、安忍、精進、靜慮、般若波羅蜜多，自住不退轉地亦勸彼住不退轉地，自嚴凈佛土亦勸彼嚴凈佛土，自成熟有情亦勸彼成熟有情，自起菩薩神通亦勸彼起菩薩神通，自修陀羅尼門亦勸彼修陀羅尼門，自修三摩地門亦勸彼修三摩地門，自具無礙辯亦勸彼具無礙辯，自具妙色身亦勸彼具妙色身，自具諸相好亦勸彼具諸相好，自具童真行亦勸彼具童真行，自修四念住亦教彼修四念住，自修四正斷亦教彼修四正斷，自修四神足亦教彼修四神足，自修五根亦教彼修五根，自修五力亦教彼修五力，自修七等覺支亦教彼修七等覺支，自修八圣道支亦教彼修八圣道支，自住內空亦教彼住內空，自住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦教彼住外空乃至無性自性空，自住真如亦教彼住真如，自住法界、法性、不虛妄性、不變異性、平等性、離生性、法定、法住、實際、虛空界、不思議界亦教彼住法界乃至不思議界，自住苦圣諦亦教彼住苦圣諦，自住集、滅、道圣諦亦教彼住集、滅、道圣諦，自修四靜慮亦教彼修四靜慮，自修四無量亦教彼修四無量，自修四無色定亦教彼修四無色定，自修八解脫亦教彼修八解脫，自修八勝處亦教彼修八勝處，自修九次第定亦教彼修九次第定，自修十遍處亦教彼修十遍處，自修三解脫門亦教彼修三解脫門，自修菩薩十地亦教彼修菩薩十地，自修五眼亦教彼修五眼，自修六神通亦教彼修六神通，自修一切陀羅尼門亦教彼修一切陀羅尼門，自修一切三摩地門亦教彼修一切三摩地門，自修佛十力亦教彼修佛十力，自修四無礙解亦教彼修四無礙解，自修大慈、大悲、大喜、大舍亦教彼修大慈、大悲、大喜、大舍，自修十八佛不共法亦教彼修十八佛不共法，自修一切智亦教彼修一切智，自修道相智、一切相智亦教彼修道相智、一切相智，自修無忘失法、恒住舍性亦教彼修無忘失法、恒住舍性，自斷一切煩惱習氣亦教彼斷一切煩惱習氣，自證無上正等菩提、轉妙法輪、度無量眾亦教彼證無上正等菩提、轉妙法輪、度無量眾。”  
　　具壽善現復白佛言：“甚奇，世尊！希有，善逝！是諸菩薩摩訶薩眾，成就如是大功德聚，為欲饒益一切有情，修行般若波羅蜜多，求證無上正等菩提。世尊，云何菩薩摩訶薩修行般若波羅蜜多速得圓滿？” 
　　佛言：“善現，若菩薩摩訶薩行般若波羅蜜多時，不見色若增若減，不見受、想、行、識若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見眼處若增若減，不見耳、鼻、舌、身、意處若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見色處若增若減，不見聲、香、味、觸、法處若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見眼界若增若減，不見色界、眼識界及眼觸、眼觸為緣所生諸受若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見耳界若增若減，不見聲界、耳識界及耳觸、耳觸為緣所生諸受若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見鼻界若增若減，不見香界、鼻識界及鼻觸、鼻觸為緣所生諸受若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見舌界若增若減，不見味界、舌識界及舌觸、舌觸為緣所生諸受若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見身界若增若減，不見觸界、身識界及身觸、身觸為緣所生諸受若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見意界若增若減，不見法界、意識界及意觸、意觸為緣所生諸受若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見地界若增若減，不見水、火、風、空、識界若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見無明若增若減，不見行、識、名色、六處、觸、受、愛、取、有、生、老死愁嘆苦憂惱若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見布施波羅蜜多若增若減，不見凈戒、安忍、精進、靜慮、般若波羅蜜多若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見內空若增若減，不見外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見真如若增若減，不見法界、法性、不虛妄性、不變異性、平等性、離生性、法定、法住、實際、虛空界、不思議界若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見苦圣諦若增若減，不見集、滅、道圣諦若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見四靜慮若增若減，不見四無量、四無色定若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見八解脫若增若減，不見八勝處、九次第定、十遍處若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見四念住若增若減，不見四正斷、四神足、五根、五力、七等覺支、八圣道支若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見空解脫門若增若減，不見無相、無愿解脫門若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見菩薩十地若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見五眼若增若減，不見六神通若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見佛十力若增若減，不見四無所畏、四無礙解、大慈、大悲、大喜、大舍、十八佛不共法若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見無忘失法若增若減，不見恒住舍性若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見一切智若增若減，不見道相智、一切相智若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見一切陀羅尼門若增若減，不見一切三摩地門若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見預流果若增若減，不見一來、不還、阿羅漢果若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見獨覺菩提若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見一切菩薩摩訶薩行若增若減，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見諸佛無上正等菩提若增若減，是菩薩摩訶薩修行般若波羅蜜多速得圓滿。 
　　“復次，善現，若菩薩摩訶薩行般若波羅蜜多時，不見是法、不見非法，不見有漏、不見無漏，不見有為、不見無為，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見過去、不見未來、不見現在，不見善、不見不善、不見無記，不見欲界、不見色界、不見無色界，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見布施波羅蜜多，不見凈戒、安忍、精進、靜慮、般若波羅蜜多，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見內空，不見外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見真如，不見法界、法性、不虛妄性、不變異性、平等性、離生性、法定、法住、實際、虛空界、不思議界，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見苦圣諦，不見集、滅、道圣諦，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見四念住，不見四正斷、四神足、五根、五力、七等覺支、八圣道支，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見四靜慮，不見四無量、四無色定，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見八解脫，不見八勝處、九次第定、十遍處，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見空解脫門，不見無相、無愿解脫門，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見五眼，不見六神通，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見一切陀羅尼門，不見一切三摩地門，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見無忘失法，不見恒住舍性，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見佛十力，不見四無所畏、四無礙解、大慈、大悲、大喜、大舍、十八佛不共法，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，不見一切智，不見道相智、一切相智，是菩薩摩訶薩修行般若波羅蜜多速得圓滿。 
　　“何以故？善現，以一切法無性相故，無作用故，不可轉故，虛妄、誑詐、性不堅實、不自在故，無覺受故，離我、有情、命者、生者廣說乃至知、見者故。”  
　　爾時，具壽善現白佛言：“世尊，如來所說不可思議。” 
　　佛告善現：“如是，如是，如來所說不可思議。 
　　“善現，色不可思議故如來所說不可思議，受、想、行、識不可思議故如來所說不可思議。 
　　“善現，眼處不可思議故如來所說不可思議，耳、鼻、舌、身、意處不可思議故如來所說不可思議。 
　　“善現，色處不可思議故如來所說不可思議，聲、香、味、觸、法處不可思議故如來所說不可思議。 
　　“善現，眼界不可思議故如來所說不可思議，色界、眼識界及眼觸、眼觸為緣所生諸受不可思議故如來所說不可思議。 
　　“善現，耳界不可思議故如來所說不可思議，聲界、耳識界及耳觸、耳觸為緣所生諸受不可思議故如來所說不可思議。 
　　“善現，鼻界不可思議故如來所說不可思議，香界、鼻識界及鼻觸、鼻觸為緣所生諸受不可思議故如來所說不可思議。 
　　“善現，舌界不可思議故如來所說不可思議，味界、舌識界及舌觸、舌觸為緣所生諸受不可思議故如來所說不可思議。 
　　“善現，身界不可思議故如來所說不可思議，觸界、身識界及身觸、身觸為緣所生諸受不可思議故如來所說不可思議。 
　　“善現，意界不可思議故如來所說不可思議，法界、意識界及意觸、意觸為緣所生諸受不可思議故如來所說不可思議。 
　　“善現，地界不可思議故如來所說不可思議，水、火、風、空、識界不可思議故如來所說不可思議。 
　　“善現，無明不可思議故如來所說不可思議，行、識、名色、六處、觸、受、愛、取、有、生、老死愁嘆苦憂惱不可思議故如來所說不可思議。 
　　“善現，布施波羅蜜多不可思議故如來所說不可思議，凈戒、安忍、精進、靜慮、般若波羅蜜多不可思議故如來所說不可思議。 
　　“善現，內空不可思議故如來所說不可思議，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不可思議故如來所說不可思議。 
　　“善現，真如不可思議故如來所說不可思議，法界、法性、不虛妄性、不變異性、平等性、離生性、法定、法住、實際、虛空界、不思議界不可思議故如來所說不可思議。 
　　“善現，苦圣諦不可思議故如來所說不可思議，集、滅、道圣諦不可思議故如來所說不可思議。 
　　“善現，四靜慮不可思議故如來所說不可思議，四無量、四無色定不可思議故如來所說不可思議。 
　　“善現，八解脫不可思議故如來所說不可思議，八勝處、九次第定、十遍處不可思議故如來所說不可思議。 
　　“善現，四念住不可思議故如來所說不可思議，四正斷、四神足、五根、五力、七等覺支、八圣道支不可思議故如來所說不可思議。 
　　“善現，空解脫門不可思議故如來所說不可思議，無相、無愿解脫門不可思議故如來所說不可思議。 
　　“善現，菩薩十地不可思議故如來所說不可思議。 
　　“善現，五眼不可思議故如來所說不可思議，六神通不可思議故如來所說不可思議。 
　　“善現，佛十力不可思議故如來所說不可思議，四無所畏、四無礙解、大慈、大悲、大喜、大舍、十八佛不共法不可思議故如來所說不可思議。 
　　“善現，無忘失法不可思議故如來所說不可思議，恒住舍性不可思議故如來所說不可思議。 
　　“善現，一切智不可思議故如來所說不可思議，道相智、一切相智不可思議故如來所說不可思議。 
　　“善現，一切陀羅尼門不可思議故如來所說不可思議，一切三摩地門不可思議故如來所說不可思議。 
　　“善現，預流果不可思議故如來所說不可思議，一來、不還、阿羅漢果不可思議故如來所說不可思議。 
　　“善現，獨覺菩提不可思議故如來所說不可思議。 
　　“善現，一切菩薩摩訶薩行不可思議故如來所說不可思議。 
　　“善現，諸佛無上正等菩提不可思議故如來所說不可思議。 
　　“善現，若菩薩摩訶薩行般若波羅蜜多時，于色不起不思議想，于受、想、行、識不起不思議想，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，于眼處不起不思議想，于耳、鼻、舌、身、意處不起不思議想，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，于色處不起不思議想，于聲、香、味、觸、法處不起不思議想，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，于眼界不起不思議想，于色界、眼識界及眼觸、眼觸為緣所生諸受不起不思議想，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，于耳界不起不思議想，于聲界、耳識界及耳觸、耳觸為緣所生諸受不起不思議想，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，于鼻界不起不思議想，于香界、鼻識界及鼻觸、鼻觸為緣所生諸受不起不思議想，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，于舌界不起不思議想，于味界、舌識界及舌觸、舌觸為緣所生諸受不起不思議想，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，于身界不起不思議想，于觸界、身識界及身觸、身觸為緣所生諸受不起不思議想，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，于意界不起不思議想，于法界、意識界及意觸、意觸為緣所生諸受不起不思議想，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，于地界不起不思議想，于水、火、風、空、識界不起不思議想，是菩薩摩訶薩修行般若波羅蜜多速得圓滿。 
　　“善現，若菩薩摩訶薩行般若波羅蜜多時，于無明不起不思議想，于行、識、名色、六處、觸、受、愛、取、有、生、老死愁嘆苦憂惱不起不思議想，是菩薩摩訶薩修行般若波羅蜜多速得圓滿。 
   
 上一部：乾隆大藏經·大乘般若部·大般若波羅蜜多經六百卷（第二百八十一卷～第二百九十卷）  下一部：乾隆大藏經·大乘般若部·大般若波羅蜜多經六百卷（第三百一卷～第三百一十卷）   
 
   
   
乾隆大藏經·大乘般若部·大般若波羅蜜多經        
    