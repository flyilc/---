  第0775部～陰持入經二卷         
   
  
   小乘單譯經·第0775部   
陰持入經二卷   
后漢安息國三藏安世高譯      
 
 
　　 
 
陰持入經卷上  
　　佛經所行示教誡。皆在三部為合行。何等為三。一為五陰。二為六本。三為所入。五陰為何等。一為色。二為痛。三為想。四為行。五為識。是為五陰。色陰名為十現色入。十現色入為何等。一眼。二色。三耳。四聲。五鼻。六香。七舌。八味。九身。十樂。是為十現色入。是名為色種。痛種為何等。痛種為身六痛。一眼知痛。二耳知痛。三鼻知痛。四舌知痛。五身知痛。六心知痛。是為身六痛。名為痛種。思想種為何等。思想種為身六思想。一色想。二聲想三香想。四味想。五更想。六法想。是為身六思想。名為思想種。行種為何等。行種名為身六更。一色所更。二聲所更。三香所更。四味所更。五觸所更。六法所更。是為身六更。是名為行種。識種為何等。識種名為身六識。眼識耳識鼻識舌識身識心識。是為身六識。是名為識種。名為五陰種。  
　　當知。是是從何知。為非常苦空非身。從是知亦有二知。一為慧知。二為斷知。從慧知為何等。為非常苦空非身。是為從慧知。從斷知為何等。愛欲已斷是為從斷知。陰根為何等。積為陰根。足為陰根。譬如物種名為物種。木種名為木種。火種名為火種。水種名為水種。一切五陰亦如是。有十八本持。十八本持為何等。一眼二色三識。四耳五聲六識。七鼻八香九識。十舌。十一味。十二識。十三身。十四更。十五識。十六心。十七法。十八識。是名為十八本持。已知是從何。知為非常。苦空非身。是為知。從是知亦有二知。一為從慧知。二為從已斷知。從慧知為何等。為非常苦空非身。是為從慧知。從斷知為何等。愛欲已斷是為從斷知。彼為具足。具足為何等。或言無有余具足。已無有余。令眼明見明。一行者。說是已為斷眼本耳本。遍說如是。為本持。譬是人為多熱如是名遍。譬喻是為具足。  
　　亦有十二入。何等為十二。自身六。外有六。自身六為何等。眼耳鼻舌身心。是為自身六入。外有六為何等。色聲香味更法。是為十二入。一切從何知。為非常苦空非身。是從是知。亦有二知。一從慧知。二從斷知。從慧解知為何等。為非常苦空非身。是為從慧知。從斷知為何等。愛欲已斷是為從斷知。何等為入。解從是致名為入。從入解。譬從金入名為金地。從銀入名為銀地。如是各各應是譬喻所從所入。是從是有。如是從所意念。有行罪苦法如是。從所致。是名為從是入。亦有從是入。譬如王有入所有名。是亦如是。為有四諦苦習盡道。苦名為要語。身亦念。習名為要。癡亦所世間愛。盡名為要。慧亦解脫。道名為要止亦觀。  
　　亦有三十七品經法。四意止。四意斷。四神足。五根。五力。七覺意。賢者八種道行。是為三十七品經法。過去佛亦有是。現在佛亦有是。未來佛亦有是。辟支佛亦從是得度世道。佛弟子亦從是。是為度世無為道。  
　　四意止為何等。或見比丘自身身相觀行止。外身身相觀行止。內外身身相觀行止。盡意念以卻世間癡心方便。自痛痛相觀行止。外痛痛相觀行止。內外痛痛相觀行止。盡意念以卻世間癡心方便。自意意相觀行止。外意意相觀行止。內外意意相觀行止。盡意念以卻世間癡心方便。自法法相觀行止。外法法相觀行止。內外法法相觀行止。盡意念以卻世間癡心方便。  
　　何等為從四意正斷。或比丘有未生弊惡意法。發方便令不生。勤意不舍方便行。精進攝制意。舍散惡意。是為一斷意。已生弊惡意。發清凈法欲斷。勤意求方便行。精進攝制意。舍散惡意。是為二斷意。未生清凈法。勤意發方便令生行。精進攝制意。舍散惡意。是為三斷意。已生清凈法。令止不忘令不減。令行不啻令行足。發方便行。精進攝制意。舍散惡意。是為四意正斷。  
　　何等為四神足。或有比丘。為欲定斷生死。隨行增神足。惡生死猗。卻欲猗。從方便意往遣離去。是為一神足。精進定斷生死。隨行增神足。惡生死猗。卻欲猗盡猗。從方便意往遣離去。是為二神足。意定斷生死。隨行增神足。惡生死猗。卻欲猗盡猗。從方便意往遣離去。是為三神足。戒定斷生死。隨行增神足。惡生死猗。卻欲猗盡猗。從方便意往遣離去。是為四神足。四意止四意斷四神足。為已說具。  
　　何等為五根。信根精進根念根定根慧根。是名為五根。彼根應何義。根為根義。屬為根義。可喜為根義。不為同事為根義。是名為根義。何等為五力。信力精進力念力定力慧力。是名為五力。彼力應何義。無有能得壞為力義。有所益為力義。有膽為力義。能得依為力義。是名為力義。有七覺意。何等為七覺意。一念覺意。二法分別觀覺意。三精進覺意。四愛可覺意。五猗覺意。六定覺意。七護覺意。是名為七覺意。  
　　有得道者八種道行。何等為八。一直見。二直行。三直語。四直治。五直利。六直方便。七直意。八直定。是名為八道行。八種道行為墮合三種。一戒種。二定種。三慧種。彼所直語直業直治。是名為戒種。彼所直方便直念直定。是名為定種。彼所直見直行。是名為慧種。皆從是教誡。令不啻教誡。令不啻教意。令不啻慧教誡。彼戒種比丘。為拔嗔恚惡本。為散嗔恚結。為合恚瘡。為識苦痛。為度欲界。彼定種比丘。為拔慳惡本。為散欲結。為合欲瘡。為知樂痛。為度色界。彼慧種比丘。為拔癡惡本。為散癡結。為合憍慢瘡。為知不樂不苦痛。為得度無色界。是為三種。比丘止為拔三惡本。散三惡使。合四瘡。知三痛。度三界。  
　　何等為十二種。從求如求等生。從癡因緣令有行。從行令有識。從識令有名字。從名字令有六入。從六入令有致。從致令有痛癢。從痛癢令有愛。從愛令有受。從受令后有。從有令有生。從生令有老死憂悲苦。不可心致惱。如是具足苦種。為致習。癡已盡便行盡。已行盡便識盡。已識盡便名字盡。已名字盡便六入盡。已六入盡便致盡。已致盡便痛癢盡。已痛癢盡便愛盡。已愛盡便受盡。已受盡便有盡。已有盡便生盡。已生盡便老死盡。已老死盡。憂悲苦不可心惱便盡。如是具足苦種便得盡。彼癡名為不知四諦如有。不解不見。不相應不受。不解不解貌。是名為癡。彼癡因緣行為何等。為六望受。何等為六。色聲香味觸法。是為身六望受。是名為行。彼行因緣識為六身識。眼耳鼻舌身心。是名為六身識。彼識因緣名字。字為色名為四不色陰。痛想行識是為名。色為四大本。謂地水火風是。上為名。是四為色。是二相連共為名字。彼名字因緣身六入受。眼耳鼻舌身心。是名身六入受。彼六入因緣身六思望。眼耳鼻舌身心。是名為身六思望。彼思望因緣身六痛。眼耳鼻舌身心。是名為身六痛。彼痛因緣六身愛。色愛聲愛香愛味愛觸愛法愛。是名為六身愛。彼愛因緣受為四受。一欲受。二見結受。三戒愿受。四身結行受。是名為四受。彼受因緣有為三有。一欲界。二色界。三無色界。是名為三有。彼有因緣生。為上五陰六持六入。己有如有生。聚已住墮致分別根。已入得有。是名為生死。為何等名。為人人所在。在所住已。住壞已過。死時是命六根已閉塞是為死。上本為老。后要為死。是故名為老死。  
　　癡相為何等。為冥中見冥。如有不解。令從是致墮行相處。行相為何等。為令后復有是為行相。上從是發起。令從是致墮識處。識相為何等。為識物識事是為識相。令從是致墮名字處。名字相為何等。為俱猗。是為名字相。令從是致墮六入處。六入相為何等。為分別根是為六入相。令從是致墮思望處。思望相為何等。為相會更生。是為思望相。令從是致墮痛處。痛相為何等。為更覺是為痛相。令從是致墮愛處。愛相為何等。為發生是為愛相。令從是致墮受處。受相為何等。為受持是為受相。令從是致墮有處。有相為何等。令墮若干處。是為有相。令從是致墮生處。生相為何等。為已有五陰是為生相。令從是致墮老處。老相為何等。為轉熟是為老相。令從是致墮死處。死相為何等。為命根盡。是為死相。令從是致墮苦處。苦相為何等。為身急是為苦相。令從是致墮不可處。不可相為何等。為心意急。是為不可相。令干從是致墮悒悒憂。悒悒相為何等。為憂五陰。令從是致墮愁惱處。悲愁相為何等。口出聲言。令致悲惱懣。懣為惱惱亦為懣。  
　　九絕處。為一切惡行合部伴從流行。為有二本從有結罪。為三惡本。亦有四倒。彼二本罪惱為何等。一為癡。二為墮。有愛名為二本。三惡本為何等。一為貪欲。二為嗔恚。三為癡惑。是名為三惡本。有四倒。四倒為何等。非常念常。是為思想倒。為意倒。為見倒。是為一倒。計苦為樂。非身為身。不凈為凈。思想意見倒如上說。是名為四倒。彼癡名為不解四諦。不慧。不見。不相應。不解受為惡。是為癡。彼有愛為何等。為所世間欲發生不舍。是為有愛。是名為二本。彼欲貪本為何等。為在所所種貪。為奇珍寶。為奇財產。為奇嚴事。為有嫉在奇貪可貪。欲可生愛相。愛哀相生不舍。是為貪惡本。是本為誰。為所有貪。為身非法行。口非法行。心非法行。亦余俱相連。惡種所作。意念是法本。是故名為貪惡本。彼嗔恚非法本為何等。為在人為。在行恚想。恚不忍不識因緣。嗔恚發訐諦念。不可說不可所念。念不好令意卻。是為恚非法本。是本為誰。為非法本。所身罪。所言罪。所心罪。亦余所相連。意念為是法本。是故為嗔。名為非法本。彼癡惑非法本為何等。不知四賢者諦。如有不解不見。不相應不解受。非法或隨或受。或在或不識。或癡冥在冥。蔽覆令冥令無眼。令慧壞盡。不能致無為度世。是癡惑非法行本。是本為誰。為惑非法。身行作。口行作。心行作。亦所共相助非法。意所念非法本。是名為癡惑非法本。  
　　彼當知。倒亦當知。所倒當知。從所倒當知是。彼有一倒。從一倒為四倒。從所有為三倒。何等為一倒。為對或受。非常為常。苦為樂。非身為身。不凈為凈。是為一倒。何等為四倒。所有身痛意法。是為四倒。何等為三倒。一為想。二為意。三為見。是為三倒使。彼所可意根相連著。若色若像為受想。是為欲想。以為有欲想。相隨久不斷。在意念是為欲念種。若彼所想分別受。是名為想倒。彼或意不如有受。所從不應受解。是名為意倒。以所受不舍。在意念在色。不凈意計凈。聽可意念已。快所見受生。是名為見倒。彼所見已為相分別。應當為十二倒。何等為十二。在身有三。在痛有三。在意有三。在法有三。有四想倒。意倒亦有四。見倒亦有四。亦為在入因緣相會色。令為十二倒。身三痛三意三法三。合為十二倒。為如是六。為七十二倒。從本得因緣。起隨因緣。多少無有量。不可數在人無有數無有數倒。彼五陰為四身有。從所有色陰是屬身。從有痛陰是屬痛身。從有識陰是屬意身。從有想陰亦行陰。是屬法身。從有是五陰。令受四身因緣有。彼身不凈計凈。是為身倒。彼痛苦計為樂。是為痛倒。彼意非常計為常。是為意倒。彼法不為身計為身。是為法倒。為欲正四倒故。佛為現四意止為說分別。  
　　彼為身。身相觀行止為不凈意念。凈倒得解。彼為痛。痛相觀為苦計。為樂倒得解。彼為意。意相觀非常計。為常倒得解。彼為法。法相觀非身計。為身倒得解。彼冥中冥如有不解是為癡相。令墮所倒處。欲得住是為受相。令從是受色為身。故令欺奇。是為貪相。令墮不與取。所可不如意是為恚相。令墮殺處。為不解事。是為癡惑相。令受邪墮邪處。為作從所行法不卻受相。是為令墮有常想。不知身體物。為更相會相。令計樂想為墮身處。為不解所法相。為有身想。令墮是為是我所處。為墮受色像相令計是為凈想。令從是墮不攝守根處。是為九品。為已分別為一切不可行非法伴已說竟。是多聞者能解。不多聞者卒不解。是為慧人能解。不慧卒不解。是行者能解。不墮行不解有。  
陰持入經卷下  
　　九絕處。令一切凈法部墮聚合。何等為九。一止二觀三不貪四不恚五不癡六非常七為苦八非身九不凈。是為九。  
　　彼止名為意止。在處能止已。止正止攝止不失止不忘心。寂然一一向念。是名為止。  
　　何等為觀。觀名為了陰。為了持。為了入。了名字。了從本生。了從本法已生。了苦了習了盡。了道行了從善惡。從是法生。了增復增。了白黑。了是可隨不可隨。如有分別。為施不施。為下復下。為念復念。為思觀為識。為慧為眼。為謀為滿。為解為慧。為明為欲。為光為敢不離。為觀法為覺意。為直見為道種。是名為觀。亦有若干二輩觀。一為凈觀。二為不凈觀。三為清凈觀。四為不清凈觀。五為黑觀。六為白觀。七為可行觀。八為不可行觀。九為罪行觀。十為殃福觀。十一為縛觀。十二為解脫觀。十三為有所益觀。十四為失無所益觀。十五為住觀。十六為還觀。十七為受罪觀。十八為除罪觀。是故名為觀。  
　　亦為二因緣令有是說止。為一切天下人有二病。何等為二。一為癡。二為愛。是二病故佛現二藥。何等為二。一為止。二為觀。若用二藥為愈二病。令自證貪愛欲不復貪念。意得解脫。癡已解令從慧得解脫。彼愛欲藥為何等。為止。愛已解意。亦解意已解病便愈。彼癡藥為何等。為觀。癡已卻解。從慧解脫為病愈。如是佛說如是二法。當知一為字。二為色。二法當舍。一為癡。二為愛。二法當自知。一為慧。二為解脫。二法可行。一為止。二為觀。彼止已行。令識色已識。令愛得舍。愛已解意。便得解脫。自證知止。已行滿足。便得舍癡。已得舍癡。便從慧得解脫。自證知。若比丘已二法自知字。亦色已二法舍癡亦愛。如是齊是便無所著。癡行畢。欲度世。是為尚有余無為未度。已無為竟。命已竟畢。便為苦盡。令后無苦。彼以有是陰。亦持亦入。已盡止寂然。從后無陰亦持亦入。無相連不復起。是為無余。已得度世無為。畢是為二無為種。  
　　彼不貪清凈本為何等。為三界中不得不望不求。是名為不貪清凈本。是本為誰。為不貪身清凈言清凈。亦余相連清凈法意所念為本。是為不貪清凈本。亦有清凈本。佛說為八種行。是清凈本。彼為三清凈道種。是為不貪本。何等為三。一為直方便治。二為直念。三為直定。是為三清凈道種本。是故名為不貪清凈本。  
　　彼無恚不犯法本為何等。若忍所行。未來為不出恚忍因緣。為不恚不恚不受殃。無恚無嗔亦不嗔。無怨亦不想怨。是為無恚不犯法本。是故名為無恚不犯法本。亦有三清凈道種。一無恚不犯法本。為正語。二為正業。三為正致利。是為三清凈道種。是故名為無恚不犯法本。  
　　彼不惑清凈本為何等。為從慧見四諦如有如有應受清凈。不愚不惑不隨惑。亦不墮惑慧明明相見。從清凈法。是為不惑清凈本。是本為誰。為不惑清凈。所身行。所言行。所心行。亦所相連清凈法。為意思惟相念所法本。亦為從二清凈道種。為不惑本。一為直見。二為直行。是為從二清凈道種本。是故名為不惑清凈本。是為三清凈。為八種道。已份在所隨應。非常為如是。  
　　彼非常想為何等。一切所行是非常想。所想計知是為受。是為非常想。亦從有世間八法。何等為八。有利。無利。名聞。不名聞。有論議。無論議。若苦（植志守道而艱患相紹。或有厭滅之禍。三塗之罪謂之苦）。若樂。為意不墮不受。從若干思不受。止護觀思惡得止。是名為非常想。  
　　彼苦想為何等。為一切世間行是為苦。所想覺知受是名為苦想。從是要為何等。望苦想為已習已增。所念已多。為貪已足（貪從萬物生望。從危生嗔。從嫉生愚。從不問生癡。從冥生貪望。嗔恚愚癡是為足也）。為不墮貪（謂人從貪望得老。從嗔恚從病從愚癡得死。從福得生。故行家已得三十七品妙行即不墮貪）。為意不受不墮。相牽不墮不念。若干意護觀。為已得為得止。從是思望致是要。  
　　彼非身想為何等。為一切法不計身不墮身（言一切四大法不計為身。身者非常之物。明者不墮身想也）。為想知想受。是名為非身想。從是為何等。望致非身想。已為念為思為已增。令是是自計我。為是為意不受舍。若干態不受跓。為觀穢惡得止（不受跓者。不跓息也。所以能卻八十四態者。正從觀惡露得止息也）。是為從是要致。  
　　彼惡不凈想為何等。為一切世間行。為不凈所想。自知受是名為不凈想。從是想為何等。望致不凈想已為念為思為已增。令世間五樂意卻。舍意不牽不受。不復墮若干念以得護為穢惡得跓。是為從是要致。  
　　彼為四思想念行。何以故。令知五陰。故佛說是分別見彼不凈想行。為令色陰從是解。彼苦想行令痛陰從是解。彼非身想行。令思想陰亦行陰從是解。彼非常想行。令識陰從是解。彼從止行。令愛從是解。彼從觀行。令癡從是解。彼從不貪為舍貪。彼從不恚為舍恚。彼從不惑為舍癡。彼從非常想。令解有常。彼從苦想為解樂想。彼從非身想為解身想。彼從不凈想。為解凈想。彼從止攝意能得還。是為止想。令從是止禪。彼從一切法。寂然能得解受。是為觀想。令止跓一切知。從欲能得還想。是為不貪相。令還不與取止（色聲香味細滑邪念名之曰不與取也。行家已得四禪還六情不復受外六欲。故言還不與取止）。已后不復生癡。是為無有恚想。令從殺還得止。識事亦物是為不惑相。為令得止。止所世間所行所法能受相。是為非常想。令知從生。亦知從滅。識為是處。為世間行。作世間更。所識想是為苦。為所思想。是為痛種處。一切所法不住想。是為非身想。是為思想。是已見身尸已壞。青膖為受是相。是為不凈思想。從是為悔。卻令寂然。止是為九品處。已分別說見。為一切無為部。說具足是。為誰知多聞少聞不為慧者。不慧不為常意在經為意相連生。為從不分別觀。令不得非常想。不受非常想。令從是墮五樂。令五樂覆蓋。從所應行。失令不解苦想。令墮五陰受入。令為意計是身。若干本非一本。不舍不觀令不墮非身想。為意在顏色。樂計是身為凈。不計是皮肌覆。令不墮不凈想。不生受止。是想不信令無有想。不受喜。為從是四種已除。墮得無為種處。  
　　佛說信根比丘欲見知。當求在四溝港種為清凈法。不舍方便相。令致清凈。從清凈發起令墮四意止。佛說精進根比丘欲見知。當在四意斷過去所更相念不忘。為從不忘發生墮四意止。佛說念根比丘欲見知。當觀在四意止為一意想。是為定從不惑起。令墮四禪處。佛說是比丘欲知定根。當知在四禪（數息為身。意止相隨。為痛癢意止。止為意。意止觀。為法慧止。是四身止。五陰便止。是為還。還凈是應四禪也）。從本校計為慧。如有能得持。從是發起令墮四諦。佛說慧根比丘欲見。當在四諦。為有四輪。好郡縣居輪。依慧人輪。自本正愿輪。宿命有福輪（輪者喻車輪也。能載致物。言人有是四輪亦載致人于道也。四輪應四諦。四禪為道行也。百法四輪義同也）。彼為道德共居相。是為好郡縣居。令賢賢者依止處。以得道德依猗相。是為依慧人。從是為墮有正愿處。以得正愿相。是為身正愿。令墮福處。從清凈行有所入相。是名為福。令致墮五樂處。  
　　彼為戒法十一本。一為色持戒無悔。二為已不悔令得喜意。三為已有喜令愛生。四為已意得愛為身得猗。五為已身得猗便得樂。六為已意得樂。便得正止。七為已意得正止。便知如有。八為已知如有便寂然。九為已寂然便得離。十為已得離便得解脫。十一為已得解脫便見慧。有慧便知生死已盡。道行已畢。所作行已竟。不復還受苦（得三活謂之畢竟行足意。漏盡謂之直入泥洹。不還三界受眾苦也）。  
　　戒相為何等。至命盡持戒。令從是致無悔。身不增罪相為無悔。從是致喜令得喜處。可意相為喜。令致愛處。喜足相為處。令致有猗處。從行為是為得猗相。令致樂處。已無惱為樂相。令從是致定處（致定處者。謂在所得定處也。一說言滅去惡意致善意著之處）。意隨使不忘為定相。令致如有慧處。不惑如有相隨相。是為寂然處。若知非身是為寂然相。令從是致相別離處。不近會為相別離。為從是致解脫。已為非行法不受殃。是為解脫相。令致解脫慧見。  
　　為有四道德地。何等為四行者。福彼若如有知智。是為見地。為得道跡。是為得道福。彼如如有知是為德。卻離是名為薄地。為有往來福。彼以德卻為不用。是名為相離地。彼已相離。是為不復還福。是名為欲竟地無所著。亦行者福是何義。為道弟子有八種道行。是名為行者。為是是福。是故名為行者福。何以故。為行清凈為名。是為清凈福。是為道德有八種清凈道行。為是是福。是故名為清凈福。彼為應得道跡。  
　　云何已諦相應道。弟子便斷三縛結。彼為三縛結為何等。一為知身非身。二為無疑。三為不貿易行戒。已斷是三縛結。道弟子便墮道跡。不復墮惡道。畢竟道七更天上。亦人間已更。所在往來便斷苦。從苦得解。是名為見地為得道跡福。彼何等為令意墮是身。亦知是身（問何行令心或存身以為有乎。答曰五陰令惑矣）。癡為以不聞。為世間人。不見覺者。亦不從聞者。受教戒聞者。亦為未分別。現正法為意念。是色為身。遍睹色為身。是色亦為身。色亦是我身。痛想行識。亦如上說。已如是得觀。便受五樂（得觀謂愚者。邪見墮五陰為身。即悅五欲以為樂也。了本曰為在疑中。令疑正要。如是佛說為疑。斯其義矣）。令為受是身（愚者以五欲樂為榮樂。受身想如是舍身受身輪轉苦也）。為墮身。令意念我為是我。為以是著相連。不得自在。牽相隨如是。有所忍（自可以為已志之所尚者是也。縛著于俗。隨之生死。忍受罪庶。無所顏矣）。所可為意。為可受。已受見隨行。是為邪見。墮受是身。彼為見是五邪令墮疑無有。  
　　何等為五。若為所色為見。是身比前。更想行識亦爾。是為五邪見。令墮無有。后有余十五。令墮常。如是見。是身已斷。便六十二邪見已舍（謂已得道者。五陰斷已。五陰斷六十二邪見便滅也）。令不墮常非常。已非常常為舍。便道弟子無倒邪見。但為度世（夫五陰滅者。諸念寂盡。無常非常之想。大明度經曰。汝無念者。今睹明度。明度所謂度世者也）。直見為何等。令不墮邪見身。若道弟子為聞。為直見。見通經家。為已受度世無為。為已解度世法。不復見是色為身。遍睹色為身。是色亦為身色。色亦是我身。痛想行識已不見如是（如上所說五陰之害。得四意止者五陰即滅。下三結便都解矣）。便解三結使。  
　　何等為三。一為不見是身。二為不恚。三為不疑。已如是道弟子為無疑。在佛亦無疑（在佛者。佛巍巍至尊。其為無量凈行弟子亦無疑焉。故偈云。已無所復凈然始。不疑不轉斯義如之也）。為信為喜為佛。如是如來無所著正覺慧行已足為樂。為世間已解。無有過。是法馭法隨為師。為教天上天下為佛最上。是得信不疑。為隨是法行為在法。無結無疑為信為喜。佛說是法。現可學可致。現自更見。已解為慧。為是所貪饑渴。相近已斷隨已斷。空無所應得（空其心。凈其內志。與補違故曰不應。不應邪也。得受不受。不受禍也）。愛已壞。已離已盡。為無為(謂欲無欲志寂無三界想矣。法鏡經曰。不以意存求于泥洹。何況有勞想哉。斯無為之云矣)。以是第二無結（一謂饑渴二相延比。第二結為無。有無十二因緣。五陰之結也）。無疑得法隨法行。為同學聚。為無結無疑。已有受有喜。如是受得道弟子。為學聚（聚會也。謂與同志尚偕三界。欲學還本無之聚會也）。正受行為如應受。戒已立。定已定。慧已得解脫。已成解脫慧。已現已致（正受行謂受止行也。如如下事相應受之。謂戒定慧解脫度知見事行者。正受也）。是為佛弟子行者。聚為四人。從行四雙。名為八人道行（四雙八人者。謂以得應儀向應儀。道已得不還向不還得者。得頻來向。頻來者得溝巷向溝巷者。是謂四雙八人者也）。為世間所重所尊（謂斯八人為世明者。所重愛敬而尊之）。為無有比。可祠可事可恭。為福地無過。是天亦人所事（祠神以望福。莫若供養斯人圣其福大也）。是為第三。已為無疑法（安般解曰。頻來在欲果中已舍四廣倒。無余疑結也）。隨法行一切行為苦。已無疑結。已受已喜。從愛為習（信佛言。即結解。受法喜。愛之無倦為習。習道習也。道德道也）。苦亦從愛習（苦有愛欲生。不知苦之為苦者。以其習之久矣）。已無疑結。已受已解。已喜已愛盡。是為苦盡。便無疑無結。已得是受。便得喜已愛盡。是為苦盡。無疑結。已解受便得喜。為八種道行。從是受行令苦盡。便不疑。不疑不復結。墮解得喜。若本有疑不解。在佛不解。在法不解。在行者聚。若本有疑。在苦在習在盡在道。行所惑所不解。隨志所疑惑。是如是云何是瘡。為是已解本已斷。樹不復住（瘡疑惑瘡也。謂是五陰六衰三毒。經曰六衰所向。夫受之者。劇被三百豸瘡。人不但不覺之耳。一人身中凡千八百豸瘡。謂眼受色。命身得苦。為眼罪也。六情俱爾如是無數。五陰本已解斷。比如樹已離地不復住立也）。已散不復現。從來本法不復生。彼持行戒轉摸貿為二輩。一為渴愛墮。二為不解避持行戒轉模貿（當以戒行道。而轉意貿易天上。故言不解避也。又安般解曰。轉戒本愿。當以戒求道。反求天上安樂了。是謂轉戒矣。本愿求道而違道就邪。不還之行無復有之。故曰盡也）。為意向。從是行戒攝守。從是當為得天。亦天比當為天上。彼字為甲玉女。當為是俱相樂共居。如是望。如是可。如是思結相見意向。是為渴愛。雖持行戒。為墮摸貿。彼為不解持行戒。  
　　轉摸貿為何等。戒行者為轉貿戒。轉貿為何等。為意生從戒得凈。從戒得解脫。從戒得要。為從苦樂得度。或意生從愿得度。是為不解持行戒轉摸貿（已行戒當轉上行三十七品。而止戒愿求望度世故言不辭）。何因緣為不解轉摸貿。意生從被服。亦從愿得度世。從苦樂得卻離。為從是二業被服。亦愿為摸。何等為摸。為是二戒被服。愿意計。從是得解脫。從是得要。從是得過苦樂。從是苦樂為得無為。從是不正計法。不從是解脫。意計從是解脫。不正計為是正。隨是行如是有。忍可意望結見。是從是為解。是為不解持戒轉摸貿。是為二結。得道弟子已舍。為無有本已斷。樹已拔不復現。從后不復生。是法便為已凈。戒如得道戒。隨行不為破。不為穿（穿漏者謂已已。具足三十七品其行不漏。又安般解曰。精進在行首尾相屬。邪念不得入其中間。謂之不漏是之謂矣）。不為失。不為悔。但有增如。慧者可無有能奪。為得從是致定。是為三縛結。道弟子為已斷。已墮道跡。不復墮惡法。必度世在七往來。天上亦人中。往來期畢（謂溝巷七生七死往來天上人中。如是七返乃得應儀也。言往來生死期畢）。便得出苦要。有四相應。何謂四相應。一為已解相應。二為已斷舍相應。三為自證相應。四為增滿相應。彼道德弟子。從苦為已解相應。從習為已斷舍相應。從盡為自證相應。從道為增滿相應。彼為止觀俱隨行。一處一時一意。本來有是有意。令為作四事。  
　　何等為四。一為苦。從苦已解為苦相應。二為習。從習已斷舍為習相應。三為盡。從盡自證為盡相應。四為道。從道增滿令道相應。何以故。從苦已解相應。何以故。從習已斷舍相應。何以故。從盡已自證相應。何以故。從道已增滿相應。為有譬喻。如水中沫行。上至竟為有四行。從是岸邊。致度岸邊。度就斷脈。是亦如是。止觀雙俱行。一處一時一意。上要至竟（謂行家以止觀二劍斷十二因緣脈。截流取道矣。一處者泥洹。一時一意亦然）。為成四事。譬如日出。上至竟。為現作四事。致明壞冥現色現竟。譬如船渡。舍是岸邊致渡岸邊（謂菩薩作行。如度船師致人物于彼岸也。菩薩所度亦如是）。致物斷脈。止觀亦如是。雙發行。為一處一時一意。上要至竟為作四事為解苦。如應相燭為斷習。如應相應為盡自證。如應解相應為行道。要如應相應。何以故。為苦從更解相應。習從斷解相應。盡從苦證解相應。道行要解相應。止觀亦如是雙相連行。一處一時一意。止要至竟為行竟四事為苦。更為習斷。為盡自證為行道滿。譬如燃燈燭。上至竟為作四事。為作明。為去冥。為現色。為卻疑。止觀亦如是。為作四事。為識苦。為斷集。為盡自證。為行道滿。譬如燃燈上至竟。為有四義。為現明。為去冥。為現色。為盡膏炷。止觀亦如是。雙隨行。一處一時一意止至竟。為作四事。為識苦苦相應。為斷習習相應。為盡自證盡相應。為行道滿道相應。何以故。為識苦苦相應。何以故。為斷習習相應。何以故。為盡自證盡相應。何以故。為行道滿道相應。為從誰應為從止觀。何等為應。應云何持。意系觀已意系觀。便見五陰苦。彼所意系是為止。已見五陰為苦。是為觀。彼所為五陰相近。可發生欲著。愿得相住不舍習所。是已斷已盡。止觀道亦如是。令是道德四諦。一處一時一意上至竟。為令四諦相應。如是道。道德弟子為是法相。法已應是名為見地。已得道脈。至道跡跓。為復止觀。令是欲恚使縛為復除。得道弟子為往來受。以是行足。已從往來便壞苦。本是為薄地。便已竟往來。福已來復得在得止。復增止觀。令余愛欲恚所使為畢舍。欲恚未畢舍。使結令畢已畢。為得道弟子。便解下五結已畢。  
　　何等為五。一為見身是非。二為解疑。三為不惑不貿戒。四為不望。五為不恚。是為五結已畢。便得道弟子。不復還世間。彼度世不復還。是世間是名為卻地。是為不還福。已致得止不還福。復增翅止觀。令為解舍上五結。  
　　何等為五。一為色欲。二為不色欲。三為癡。四為憍慢。五為不解。已上五行足。為已舍五結。便無所著。已度世無有漏。已竟從正得解脫。是為畢地（言應儀處。世如虛空。故曰無所著。上五結行皆已消盡。故曰解脫畢）。無所著尚有妙無為。為畢舍已。世間命根盡。亦世間苦盡。不復生苦。彼以為是陰持入。已盡寂然。不有陰持入。不相連不復發（解之不復相連者。謂與五陰六入絕不復發者。不復發起五陰六入也。是謂寂然矣。故曰不復發矣）。是名為已畢無為。為已說諦相應。亦說份相應。亦說地。亦說福說斷。說罪說離。說二無為。為一切如是說。佛已更度世畢。若人欲度世。當行是彼。  
　　何等為九次第思惟正定。為四禪亦無色正四定亦已盡畢定。為九次第正定。彼第一禪已舍五種。隨正五種。已舍五種為何等。為五蓋。一愛欲。二嗔恚。三睡眠。四不了悔。五為疑。是為五種。上禪已舍彼愛欲蓋。為何等。愛欲名為所為。五樂愛著。發生可求。隨愿發不舍使發起。是名為愛欲蓋。彼嗔恚蓋為何等。若人為發行地惱恚相。恚非法本所使所從起。是名為嗔恚蓋。彼睡瞑蓋為何等。睡為身跓。為意跓。為身止。為意止。為身癡。為意癡。為身重。為意重。為身不便。為意不便。為身不使。為意不使。是為睡瞑。為何等為意相。從令瞑動相動。令不作事。是為瞑。上頭為睡后為瞑。是共名為睡瞑蓋。彼不了悔蓋為何等。為身不止。悔為何等。為所念可不可不得。悔是上頭。為不了后為悔。是共名為不了悔蓋。彼疑蓋為何等。若不信佛。不信法。不信行者聚。不解苦習盡道比結使。亦從發是名為疑蓋。亦有五疑。有縣聚疑。有發教疑。有道分別疑。有欲行定疑。有得道福疑。如是是為說定疑。是為五蓋。蓋說為何等。蓋為卻對。為卻一切清凈法。卻云何。愛欲為卻清凈。嗔恚為卻等意。睡為卻止。瞑為卻精進。五樂為卻行。亦止結為卻不悔。疑為卻慧。不知本從起。為卻解明。  

 上一部：乾隆大藏經·小乘單譯經·禪秘要法經三卷  下一部：乾隆大藏經·小乘單譯經·佛說因緣僧護經一卷 



  
乾隆大藏經·小乘單譯經·陰持入經 
  