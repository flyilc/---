  第0470部～阿吒婆呴鬼神大將上佛陀羅尼經一卷         
   
  
   大乘單譯經·第0470部   
阿吒婆呴鬼神大將上佛陀羅尼經一卷   
失譯師名開元拾遺附梁錄      
 
 
　　 
 
阿吒婆呴鬼神大將上佛陀羅尼經  
　　如是我聞。一時佛在王舍城迦蘭陀竹林中。爾時王舍城內有一比丘。為賊所劫。為蛇所螫。為鬼所嬈。受大苦惱。爾時鬼神大將阿吒婆呴見是比丘受如是苦心生憐愍。即往佛所至佛所已。頭面禮足在一面立。白佛言世尊。以降伏一切極惡諸鬼神等。我今憐愍一切眾生故。為降伏一切諸惡鬼神及一切惡人毒等故。上佛世尊極嚴惡咒。以用降伏諸鬼神等。若有讀誦是咒之者。其人威德乃至力能降伏梵天。何況余惡。爾時佛告阿吒婆呴鬼神大將。我不順此極惡嚴惡咒。儻能傷害諸眾生等。爾時阿吒婆呴重白佛言世尊。后世中惡鬼增盛。惡人眾多惡毒蟲獸侵害眾生。或值諸難。所謂王賊水火刀兵恐畏怨憎惡鬼等難。若佛弟子出家在家。若作住寂靜乞食。道路冢間樹下四部等眾。若行曠野山林道中。若在城邑村里巷陌當為救護不令遇惡。世尊慈矜愿垂納受。善逝世尊愿垂顧錄。爾時世尊聞是語已默然受之。爾時阿吒婆呴見佛默然心懷喜悅。即于佛前說咒曰。  
　　豆[口*留]咩豆[口*留]咩陀咩陀咩豆留咩豆留咩豆留咩豆留咩豆留咩豆留隸尼利尼利利尼那羅那羅那羅尼利尼利尼利那羅[少/兔]富尼利豆留豆留荼濘荼濘摩訶豆留荼濘究吒濘究吒濘摩訶究吒濘　究吒濘多吒濘多吒濘摩訶多吒濘多吒濘吒吒吒吒吒吒吒吒摩訶吒吒吒吒吒吒吒吒 阿毗阿毗摩訶阿毗阿毗阿毗利阿毗利阿婆阿婆毗毗摩訶阿婆毗阿婆、毗、律師律師梨濘梨濘梨濘摩訶律師律師 梨濘梨濘摩訶梨濘梨濘首婁首婁摩訶首婁首婁仇婁仇婁摩訶仇婁仇婁留仇牟留仇牟留仇留仇牟牟仇 摩仇摩仇摩仇摩唏[口*梨]唏[口*梨]唏[口*梨]唏[口*梨]伊持伊持伊持伊持比持比持比持比持 呵羅呵羅呵羅呵羅 唏泥唏泥唏泥唏泥 休泥休泥休泥休泥 醯泥醯泥呵那呵那呵那呵那 牟尼牟尼牟尼牟尼摩訶牟尼牟尼婆羅婆羅婆羅婆羅尼利假(究那反)路迦遮利蛇蛇(一本作恤下同)時那時那(一上有作真言下同)時那時那無婆那暮蛇修迦都多牟尼迦羅摩迦羅摩迦羅摩阇竭提多蛇奢摩陀摩奢摩陀摩閻摩陀摩閻摩陀摩奢摩目多彌提。  
　　那婆羅阇奢那咩富留沙摩牟尼那毗阇那彌修伽都多牟尼那毗阇那咩莎呵。  
　　世尊此陀羅尼句。為一切眾生作諸救。護持是人悉皆令得安穩寂靜。令離衰惱。滅諸惡毒離諸苦惱。王難賊難怨憎之難。若天龍鬼神羅剎夜叉鳩槃荼復多那阿跋沫羅呿屈陀。如是等所觸惱者所侵損者悉得除滅。亦復世間一切諸毒。若草若木根花果衣裳飲食世間之物。及蟲鳥禽獸諸龍為毒惡傷人者。悉令消壞不能為惡。亦復虛空日月星辰旋嵐風輪鬼神。起風欲來害人諸鬼神等。欲來求食吸人精氣食人害面者。令疾病熱病若一日二日三日四日乃至七日。或令冷病風病濕寒病熱等病。若身內外一切眾病。若七日若十六日。悉令消滅不能為害。是等諸鬼神。若以手若以腳。若以舌若以心欲惱人者。及以惡人欲為人作惱害者。先當誦此咒力能噤持。令彼惡人惡鬼噤持碎失念不令為惡。世尊我今當說神咒以守護之。即說咒曰。  
　　阿車阿車(嗔彌反)牟尼牟尼摩訶牟尼牟尼薁(烏乃反)尼休休摩訶那迦休休剅伽那知阿呼阿伽那知阿多那阿吒阿吒阿吒那吒那吒、留豆留豆、留豆休休豆．留唏埿唏埿唏埿唏埿郁仇摩仇摩仇摩仇摩唏梨唏梨唏梨唏梨埿尼梨尼梨摩訶尼利莎呵。  
　　此陀羅尼。為受持讀誦者作護。若有鬼食人精氣。若精人資產耗人財物。如是一切眾怖怨等悉為結界。今為某甲合家。無量作大擁護。今當更重說防諸惡。而說咒曰。  
　　留牟留牟留摩留摩留摩唏梨唏梨唏梨唏梨唏梨 仇那仇那仇那仇那仇那仇那仇 菟仇菟仇菟仇留仇留仇留仇留休婁休婁休婁休婁休婁唏梨暮休暮唏梨暮唏梨暮唏梨暮唏梨 休牟休牟休牟休摩休咩提摩咩思摩阿提伽羅咩唲莎訶。  
　　大將重白佛言。世尊此咒極有神力如上所說。莫令持是咒者有王畏賊畏火畏水畏。風毒畏刀兵等畏。日月星辰鬼神等畏。或有余惡知識。心生怒妒。意生惡害欲相侵惱者。當先誦此咒為其結界。令彼惡鬼惡人仇怨之人心生侵惡者。令其愚癡迷悶噤碎。自遇眾惡不越此界。不能侵犯誦此咒者。世尊若有善男子善女人誦此咒者。一切天龍阿修羅諸惡鬼神人非人等。皆悉隨侍擁護不令遇惡。世尊我是鬼神大將力。能降伏一切諸鬼。若有誦此咒者。我當將諸鬼神晝夜不離擁護其人。令不見惡鬼惡人得其便也。若侵損惱害誦此咒者。我當以千輻輪轢碎其頭。令諸鬼神為作衰害。世尊此咒極有神力極有威德。唯愿流布眾安樂。世尊誦此咒者。其人德力唯佛知之。此大神咒應付賢有智之人。若不能誦者。應以好紙書寫盛以彩囊。著種種香常持隨身。若有憂怖恐難。常當憶念此咒無不消滅。世尊若有事難憂怖、惡鬼神惡夢欲消滅者。先當結界使諸惡不起。令彼惡人惡鬼惡賊。自受其殃身體燋枯心意狂亂欲結界之時。應凈洗浴著凈衣服。好凈涂地安七器漿飲。二器著少血一器著、種種漿飲燃八燈燒熏陸香運心供養。我將諸鬼神至其人邊施其所愿。其人應誦此咒結赤縷然后持行。即能消除一切諸難。爾時佛告阿難。此咒極有大神力。能消除諸惡擁護眾生。多所利益。汝好受持廣令流布。若有城邑村落誦此咒者莫不利益。若有國王大臣誦此咒者。其人境土無有惡賊怖難災橫疾疫水旱風霜。若遇惡賊應誦此咒。若系著高幢上。賊見此幢賊尋退散降伏。阿難此咒極有神力極有大威德。應令四眾善誦持之。爾時眾會聞佛所說歡喜奉行。  

 上一部：乾隆大藏經·大乘單譯經·大吉義神咒經二卷  下一部：乾隆大藏經·大乘單譯經·佛說大普賢陀羅尼經一卷 



  
乾隆大藏經·大乘單譯經·阿吒婆呴鬼神大將上佛陀羅尼經 
  