  第0659部～佛說相應相可經一卷         
   
  
   小乘阿含部·第0659部   
佛說相應相可經一卷   
西晉三藏法師法炬譯      
 
 
　　 
 
佛說相應可經  
　　佛在舍衛國請諸比丘。比丘即到。佛告比丘。比丘應唯然從佛聞。佛便說。是不聞者不聞者俱相類相聚相應相可。多聞者多聞者俱相類相聚相應相可。貪淫者貪淫者俱相類相聚相應相可。不貪淫者不貪淫者俱相類相聚相應相可。嗔恚者嗔恚者俱相類相聚相應相可。不嗔恚者不嗔恚者俱相類相聚相應相可。愚癡者愚癡者俱相類相聚相應相可。慧者慧者俱相類相聚相應相可。布施者布施者俱相類相聚相應相可。慳貪者慳貪者俱相類相聚相應相可。少欲者少欲者俱相類相聚相應相可。多欲者多欲者俱相類相聚相應相可。不持戒者不持戒者俱相類相聚相應相可。持戒者持戒者俱相類相聚相應相可。難給者難給者俱相類相聚相應相可。易給者易給者俱相類相聚相應相可。不知足者不知足者俱相類相聚相應相可。知足者知足者俱相類相聚相應相可。不自守者不自守者俱相類相聚相應相可。自守者自守者俱相類相聚相應相可。佛說。比丘。如是慧人當分別是因緣。可行者行之。不可行者莫行。佛說如是。比丘受行著意。  

 上一部：乾隆大藏經·小乘阿含部·佛說馬有八態譬人經一卷  下一部：乾隆大藏經·小乘阿含部·修行本起經二卷 



  
乾隆大藏經·小乘阿含部·佛說相應相可經 
  